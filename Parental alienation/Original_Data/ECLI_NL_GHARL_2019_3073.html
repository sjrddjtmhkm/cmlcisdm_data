<article class=article><dl class=ecli_info>
<h3><strong>Inhoudsindicatie</strong></h3>
      <span style=\"background-color: #FFFFCC\">Omgang</span> vader/zoon. Sinds 2011 verschillende <span style=\"background-color: #FFEBEB\">hulpverleningsprojecten</span> ingezet om <span style=\"background-color: #FFFFCC\">ouders</span> te laten stoppen met de strijd. Niet gelukt. Met name door houding en persoonlijkheid van de <span style=\"background-color: #FFFFCC\">vader</span>. Ook een laatste kans grijpt de <span style=\"background-color: #FFFFCC\">vader</span> niet. <span style=\"background-color: #FFFFCC\">Omgang</span> gestopt in belang zoon, ook al zegt de zoon de <span style=\"background-color: #FFFFCC\">omgang</span> te missen.
    <dt>Instantie</dt>
<dd>Gerechtshof Arnhem-Leeuwarden</dd>
<dt>Uitspraakdatum</dt>
<dd>2019-04-02</dd>
<dt>Publicatiedatum</dt>
<dd>2019-04-10</dd>
<dt>Zaaknummer</dt>
<dd>200.241.513/01</dd>
<dt>Procedure</dt>
<dd>Hoger beroep</dd>
<dt>Rechtsgebied</dt>
<dd>Civiel recht; Personen- en familierecht</dd>
<dt>Vindplaatsen</dt>
<dd>Rechtspraak.nl</dd>
</dl>
<h3><strong>Uitspraak</strong></h3>
  
    GERECHTSHOF ARNHEM-LEEUWARDEN
    <div class=parablock>
      <p class=para>locatie Leeuwarden</p>
    </div>
    <div class=parablock>
      <p class=para>afdeling civiel recht</p>
    </div>
    <div class=parablock>
      <p class=para>zaaknummer gerechtshof 200.241.513/01</p>
      <p class=para>(zaaknummer rechtbank Overijssel C/08/214990 / JE RK 18-373)</p>
    </div>
    <div class=parablock>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>beschikking van 2 april 2019</strong></p>
    </div>
    <div class=parablock>
      <p class=para>inzake</p>
    </div>
    <div class=parablock>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>
           verzoeker 
        ,</strong></p>
      <p class=para>wonende te  A  ,<?linebreak ?>verzoeker in hoger beroep,</p>
      <p class=para>verder te noemen: de <span style=\"background-color: #FFFFCC\">vader</span>,</p>
      <p class=para>advocaat: mr. T. Karasu te Deventer, </p>
    </div>
    <div class=parablock>
      <p class=para>en</p>
    </div>
    <div class=parablock>
      <p class=para>de gecertificeerde instelling</p>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>Stichting <span style=\"background-color: #FFEBEB\">Jeugdbescherming</span> Overijssel,</strong></p>
      <p class=para>gevestigd te Zwolle,</p>
      <p class=para>verweerster in hoger beroep,</p>
      <p class=para>verder te noemen: de GI.</p>
    </div>
    <div class=parablock>
      <p class=para>Als overige belanghebbende is aangemerkt: </p>
    </div>
    <div class=parablock>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>
           de <span style=\"background-color: #FFFFCC\">moeder</span> 
        ,</strong></p>
      <p class=para>wonende te  A  ,</p>
      <p class=para>verder te noemen: de <span style=\"background-color: #FFFFCC\">moeder</span>.</p>
    </div>
    <h4 class=para-title>
      <br><small>1</small>Het geding in eerste aanleg</h4>
    <div class=parablock>
      <p class=para>Het hof verwijst voor het geding in eerste aanleg naar de beschikking van de rechtbank Overijssel, zittingsplaats Zwolle, van 19 april 2018, uitgesproken onder voormeld zaaknummer.</p>
    </div>
    <h4 class=para-title>
      <br><small>2</small>Het geding in hoger beroep</h4>
    <br><small>2.1</small>
      <p class=para>Het verloop van de procedure blijkt uit:</p>
      <p class=para>- het beroepschrift met productie(s), ingekomen op 26 juni 2018;</p>
      <p class=para>- het verweerschrift van de <span style=\"background-color: #FFEBEB\">GI</span> met productie(s);</p>
      <p class=para>- een journaalbericht van mr. Karasu van 10 juli 2018 met productie(s).</p>
    
    
      <br><small>2.2</small>
      <p class=para>Op 5 november 2018 is de nader te melden  de <span style=\"background-color: #FFFFCC\">minderjarige</span>  verschenen, die buiten aanwezigheid van partijen en belanghebbenden door het hof is gehoord.</p>
      <br><small>2.3</small>
      <div class=parablock>
        <p class=para>De mondelinge behandeling heeft op 5 november 2018 plaatsgevonden. De <span style=\"background-color: #FFFFCC\">vader</span> is in persoon verschenen, bijgestaan door zijn advocaat. Namens de <span style=\"background-color: #FFEBEB\">GI</span> zijn verschenen mevrouw  B  en mevrouw  C  . Ook is de <span style=\"background-color: #FFFFCC\">moeder</span> verschenen. Namens <span style=\"background-color: #FFEBEB\">de raad</span> voor de <span style=\"background-color: #FFEBEB\">kinderbescherming</span> (verder te noemen: <span style=\"background-color: #FFEBEB\">de raad</span>) is, in het kader van zijn adviserende taak, de heer  D  verschenen. </p>
        <p class=para>Ter zitting zijn de <span style=\"background-color: #FFFFCC\">vader</span> en de <span style=\"background-color: #FFFFCC\">moeder</span> overeengekomen dat de <span style=\"background-color: #FFFFCC\">ouders</span> zich zullen aanmelden voor een - door mr. Karasu in samenspraak met de <span style=\"background-color: #FFFFCC\">moeder</span> nader uit te zoeken - <span style=\"background-color: #FFFFCC\">ouderschapsbemiddelingstraject</span>. Het hof heeft daarom in overleg met de <span style=\"background-color: #FFFFCC\">vader</span>, de <span style=\"background-color: #FFFFCC\">moeder</span> en de <span style=\"background-color: #FFEBEB\">GI</span> de beslissing in de onderhavige zaak aangehouden en de <span style=\"background-color: #FFFFCC\">ouders</span> verzocht het hof over de voortgang van het traject te berichten. </p>
      </div>
      <br><small>2.4</small>
      <div class=parablock>
        <p class=para>Na de mondelinge behandeling is met toestemming van het hof ingekomen een journaalbericht van mr. Karasu van 16 november 2018 met productie(s). Naar aanleiding van dit journaalbericht heeft het hof telefonisch aan mr. Karasu bericht dat de zaak in afwachting van de uitkomsten van de gesprekken van de <span style=\"background-color: #FFFFCC\">ouders</span> bij  E  zal worden aangehouden tot 1 februari 2019 en dat - afhankelijk van de uitkomst - het hof vervolgens bij tussenbeschikking de <span style=\"background-color: #FFFFCC\">ouders</span> zal verwijzen naar  F  .</p>
        <p class=para>Nadien zijn met toestemming van het hof binnengekomen een journaalbericht van mr. Karasu van 12 februari 2019 met productie(s) en een journaalbericht van mr. Karasu van 12 maart 2019 met productie(s). Van de <span style=\"background-color: #FFFFCC\">moeder</span> heeft het hof - hoewel daartoe in de gelegenheid gesteld - geen informatie meer ontvangen. </p>
      </div>
      <h4 class=para-title>
      <br><small>3</small>De feiten</h4>
    <br><small>3.1</small>
      <div class=parablock>
        <p class=para>De <span style=\"background-color: #FFFFCC\">moeder</span> oefent het <span style=\"background-color: #FFEBEB\">gezag</span> uit over:</p>
        <p class=para>-  de <span style=\"background-color: #FFFFCC\">minderjarige</span>  , geboren  in  2006 (verder te noemen:  de <span style=\"background-color: #FFFFCC\">minderjarige</span>  ). De <span style=\"background-color: #FFFFCC\">vader</span> heeft  de <span style=\"background-color: #FFFFCC\">minderjarige</span>  erkend en is tot mei 2013 mede belast geweest met het <span style=\"background-color: #FFEBEB\">gezag</span> over  de <span style=\"background-color: #FFFFCC\">minderjarige</span>  .</p>
      </div>
      <br><small>3.2</small>
      <p class=para>
         de <span style=\"background-color: #FFFFCC\">minderjarige</span>  woont bij de <span style=\"background-color: #FFFFCC\">moeder</span>. Hij woont daar in gezinsverband met de <span style=\"background-color: #FFFFCC\">moeder</span>, zijn <span style=\"background-color: #FFEBEB\">stiefvader</span> en zijn halfbroertje  G  (2015). </p>
      <br><small>3.3</small>
      <p class=para>Van 31 oktober 2011 tot 31 oktober 2015 en van 4 april 2016 tot 4 juli 2018 is sprake geweest van een <span style=\"background-color: #FFEBEB\">ondertoezichtstelling</span> van  de <span style=\"background-color: #FFFFCC\">minderjarige</span>  (en zijn zus  H  ).</p>
      <br><small>3.4</small>
      <p class=para>Bij beschikking van 4 februari 2011 is, voor zover hier van belang, de volgende <span style=\"background-color: #FFFFCC\">zorgregeling</span> vastgesteld tussen de <span style=\"background-color: #FFFFCC\">vader</span> en  de <span style=\"background-color: #FFFFCC\">minderjarige</span>  :</p>
      <p class=para>- eenmaal per veertien dagen, telkens van vrijdag 16.00 uur tot zondag 19.00 uur;</p>
      <p class=para>- de helft van de schoolvakanties en van alle voor partijen relevante feestdagen in onderling overleg nader overeen te komen;</p>
      <p class=para>- eenmaal per week telefonisch contact.</p>
      <br><small>3.5</small>
      <p class=para>Bij de bestreden - uitvoerbaar bij voorraad verklaarde - beschikking van 19 april 2018 heeft de rechtbank - conform het inleidend verzoek van de <span style=\"background-color: #FFEBEB\">GI</span> - de <span style=\"background-color: #FFFFCC\">zorgregeling</span> zoals deze is vastgesteld bij beschikking van 4 februari 2011, gewijzigd in die zin dat de daarin vastgestelde <span style=\"background-color: #FFFFCC\">zorgregeling</span> tussen de <span style=\"background-color: #FFFFCC\">vader</span> en  de <span style=\"background-color: #FFFFCC\">minderjarige</span>  wordt beëindigd. </p>
      <br><small>3.6</small>
      <p class=para>Bij beschikking van 26 juli 2018 heeft dit hof het verzoek van de <span style=\"background-color: #FFFFCC\">vader</span> tot <span style=\"background-color: #FFEBEB\">schorsing</span> van de werking van de bestreden beschikking afgewezen.</p>
      <h4 class=para-title>
      <br><small>4</small>De omvang van het geschil</h4>
    <br><small>4.1</small>
      <div class=parablock>
        <p class=para>In geschil is de (invulling van) het recht op <span style=\"background-color: #FFFFCC\">omgang</span> van de <span style=\"background-color: #FFFFCC\">vader</span> met  de <span style=\"background-color: #FFFFCC\">minderjarige</span>  . </p>
        <p class=para>Bij de bestreden beschikking is, voor zover hier van belang, (met wijziging van de beschikking van 4 februari 2011) de <span style=\"background-color: #FFFFCC\">zorgregeling</span> tussen de <span style=\"background-color: #FFFFCC\">vader</span> en  de <span style=\"background-color: #FFFFCC\">minderjarige</span>  beëindigd. De <span style=\"background-color: #FFFFCC\">vader</span> is met twee grieven in hoger beroep gekomen van de bestreden beschikking. Grief 1 ziet op de beëindiging van het recht op <span style=\"background-color: #FFFFCC\">omgang</span> en grief 2 op het horen van  de <span style=\"background-color: #FFFFCC\">minderjarige</span>  . De <span style=\"background-color: #FFFFCC\">vader</span> verzoekt het hof de bestreden beschikking te vernietigen en opnieuw rechtdoende, zo nodig onder verbetering en aanvulling van de gronden, de <span style=\"background-color: #FFEBEB\">GI</span> niet-ontvankelijk te verklaren in haar inleidende verzoeken dan wel deze verzoeken af te wijzen, dan wel een beslissing te nemen zoals het hof in goede justitie vermeent te behoren.</p>
      </div>
      <br><small>4.2</small>
      <p class=para>De <span style=\"background-color: #FFEBEB\">GI</span> voert verweer en verzoekt het hof het verzoek van de <span style=\"background-color: #FFFFCC\">vader</span> in hoger beroep te verwerpen en de bestreden beschikking te bekrachtigen.</p>
      <br><small>4.3</small>
      <p class=para>De <span style=\"background-color: #FFFFCC\">moeder</span> heeft ter zitting haar standpunt kenbaar gemaakt. Zij is van mening dat de <span style=\"background-color: #FFFFCC\">vader</span> eerst door middel van een <span style=\"background-color: #FFEBEB\">hulpverleningstraject</span> zal moeten aantonen dat hij openstaat voor hulp, alvorens een <span style=\"background-color: #FFFFCC\">omgangsregeling</span> mogelijk is.</p>
      <h4 class=para-title>
      <br><small>5</small>De motivering van de beslissing</h4>
    <div class=parablock>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=italic>Het horen van  de <span style=\"background-color: #FFFFCC\">minderjarige</span> </strong></p>
    </div>
    
      <br><small>5.1</small>
      <p class=para>De <span style=\"background-color: #FFFFCC\">vader</span> stelt in zijn tweede grief dat de rechtbank in strijd met artikel 12 Verdrag inzake de rechten van het <span style=\"background-color: #FFFFCC\">kind</span> (IVRK) heeft gehandeld door  de <span style=\"background-color: #FFFFCC\">minderjarige</span>  niet te horen. Het staat vast dat  de <span style=\"background-color: #FFFFCC\">minderjarige</span>  ten tijde van de procedure in eerste aanleg de leeftijd van twaalf jaar nog niet had bereikt. De Hoge Raad heeft meerdere malen bevestigd dat de rechter, ook in het licht van artikel 12 IVRK niet verplicht is om een beneden 12-jarige te horen, behoudens bijzondere omstandigheden. Het verzoek om  de <span style=\"background-color: #FFFFCC\">minderjarige</span>  te horen, is door de rechtbank gemotiveerd afgewezen. Derhalve heeft de rechtbank niet onjuist gehandeld door  de <span style=\"background-color: #FFFFCC\">minderjarige</span>  op dat moment niet in de gelegenheid te stellen zijn mening kenbaar te maken. Overigens heeft  de <span style=\"background-color: #FFFFCC\">minderjarige</span>  ten tijde van de behandeling in hoger beroep de leeftijd van twaalf jaar bereikt en is hij door het hof in de gelegenheid gesteld om persoonlijk zijn mening aan het hof kenbaar te maken. Van die gelegenheid heeft hij ook gebruik gemaakt. De mening van  de <span style=\"background-color: #FFFFCC\">minderjarige</span>  heeft het hof ter zitting kort en zakelijk weergegeven. </p>
      <div class=parablock>
        <p class=para>
          <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=italic>Het recht op omgang</strong></p>
      </div>
    
    
      <br><small>5.2</small>
      <div class=parablock>
        <p class=para>Ingevolge artikel 1:265g lid 1 van het Burgerlijk Wetboek (BW) kan de <span style=\"background-color: #FFFFCC\">kinderrechter</span> op verzoek van de <span style=\"background-color: #FFEBEB\">gecertificeerde instelling</span> voor de duur van de <span style=\"background-color: #FFEBEB\">ondertoezichtstelling</span> een verdeling van de zorg- en opvoedingstaken of een regeling inzake de uitoefening van het recht op <span style=\"background-color: #FFFFCC\">omgang</span> vaststellen of wijzigen voor zover dit in het belang van de <span style=\"background-color: #FFFFCC\">minderjarige</span> noodzakelijk is. </p>
        <p class=para>Zodra de <span style=\"background-color: #FFEBEB\">ondertoezichtstelling</span> is geëindigd, geldt op grond van lid 3 van artikel 1:265g BW de op grond van het eerste lid vastgestelde regeling als een regeling als bedoeld in - bij geen <span style=\"background-color: #FFEBEB\">gezamenlijk gezag</span> - artikel 1:377a, lid 2 BW. Volgens artikel 1:377a lid 3 BW ontzegt de rechter het recht op <span style=\"background-color: #FFFFCC\">omgang</span> slechts, indien:<?linebreak ?>a. <span style=\"background-color: #FFFFCC\">omgang</span> <span style=\"background-color: #FFEBEB\">ernstig</span> nadeel zou opleveren voor de geestelijke of lichamelijke <span style=\"background-color: #FFEBEB\">ontwikkeling</span> van </p>
        <p class=para>    het <span style=\"background-color: #FFFFCC\">kind</span>, of<?linebreak ?>b. de <span style=\"background-color: #FFFFCC\">ouder</span> kennelijk ongeschikt of kennelijk niet in staat moet worden geacht tot <span style=\"background-color: #FFFFCC\">omgang</span>, of<?linebreak ?>c. het <span style=\"background-color: #FFFFCC\">kind</span> dat twaalf jaren of <span style=\"background-color: #FFFFCC\">ouder</span> is, bij zijn verhoor van <span style=\"background-color: #FFEBEB\">ernstige</span> bezwaren tegen <span style=\"background-color: #FFFFCC\">omgang</span> </p>
        <p class=para>    met zijn <span style=\"background-color: #FFFFCC\">ouder</span> heeft doen blijken, of<?linebreak ?>d. <span style=\"background-color: #FFFFCC\">omgang</span> anderszins in strijd is met zwaarwegende belangen van het <span style=\"background-color: #FFFFCC\">kind</span>.</p>
      </div>
      <br><small>5.3</small>
      <p class=para>Het hof is, anders dan de <span style=\"background-color: #FFFFCC\">vader</span> heeft betoogd, van oordeel dat er sprake is van gewijzigde omstandigheden in die zin dat er nog altijd geen sprake is van verbetering in de strijd tussen de <span style=\"background-color: #FFFFCC\">ouders</span> en dat  de <span style=\"background-color: #FFFFCC\">minderjarige</span>  nog altijd in die strijd zit. Voorts is het hof evenals de rechtbank van oordeel dat het in het belang van  de <span style=\"background-color: #FFFFCC\">minderjarige</span>  noodzakelijk is dat de bij beschikking van 4 februari 2011 vastgestelde <span style=\"background-color: #FFFFCC\">zorgregeling</span> gewijzigd wordt, in die zin dat die <span style=\"background-color: #FFFFCC\">zorgregeling</span> beëindigd wordt. Het hof overweegt hiertoe als volgt.</p>
      <br><small>5.4</small>
      <div class=parablock>
        <p class=para>Sinds het uiteengaan van de <span style=\"background-color: #FFFFCC\">ouders</span> in maart 2010, inmiddels dus negen jaar, is er onverminderd sprake van strijd tussen de <span style=\"background-color: #FFFFCC\">ouders</span>.  de <span style=\"background-color: #FFFFCC\">minderjarige</span>  is in 2011 onder <span style=\"background-color: #FFEBEB\">toezicht</span> gesteld omdat het de <span style=\"background-color: #FFFFCC\">ouders</span> niet lukte om gezamenlijk en vanuit een basis van wederzijds respect invulling te geven aan het <span style=\"background-color: #FFFFCC\">ouderschap</span>. </p>
        <p class=para>Sindsdien zijn verschillende <span style=\"background-color: #FFEBEB\">hulpverleningstrajecten</span> ingezet met als doel om de <span style=\"background-color: #FFFFCC\">ouders</span> tot gezamenlijke afspraken te laten komen over de <span style=\"background-color: #FFFFCC\">omgang</span> en om de <span style=\"background-color: #FFFFCC\">ouders</span> te laten stoppen met strijden en elkaar te respecteren als opvoeder. Deze <span style=\"background-color: #FFEBEB\">hulpverlening</span> is echter niet of onvoldoende van de grond gekomen. Naar het oordeel van het hof is aannemelijk geworden dat de belangrijkste <span style=\"background-color: #FFEBEB\">belemmeringen</span> voor het tot stand komen van die <span style=\"background-color: #FFEBEB\">hulpverlening</span> gelegen zijn in de houding en persoonlijkheid van de <span style=\"background-color: #FFFFCC\">vader</span>. </p>
        <p class=para>Zo is uit de stukken gebleken dat het in 2013 aan de <span style=\"background-color: #FFFFCC\">ouders</span> aangeboden traject  <span style=\"background-color: #FFEBEB\">Ouderschap blijft</span>  van  I  niet van de grond is gekomen door de opstelling van de <span style=\"background-color: #FFFFCC\">vader</span>.</p>
        <p class=para>Verder heeft de <span style=\"background-color: #FFFFCC\">vader</span> eind 2014 / begin 2015 geweigerd deel te nemen aan systeemgesprekken / gezinsbehandeling bij het toenmalige <span style=\"background-color: #FFEBEB\">Bureau Jeugdzorg</span>.</p>
        <p class=para>In 2016 is opnieuw getracht het traject  <span style=\"background-color: #FFEBEB\">Ouderschap blijft</span>  op te starten, ditmaal via  F  . Ook dit traject is niet van de grond gekomen omdat de <span style=\"background-color: #FFFFCC\">vader</span> niet wilde instemmen met de voorwaarden die  F  stelde voor de op te starten <span style=\"background-color: #FFEBEB\">hulpverlening</span>.</p>
        <p class=para>Ook het traject  <span style=\"background-color: #FFFFCC\">Kinderen</span> uit de Knel  van  F  is niet van de grond gekomen. De reden hiervoor was dat de <span style=\"background-color: #FFFFCC\">vader</span> niet in groepsverband wilde werken aan gezamenlijk <span style=\"background-color: #FFFFCC\">ouderschap</span>.</p>
        <p class=para>Bij brief van 15 januari 2018 heeft de <span style=\"background-color: #FFEBEB\">GI</span> enkele dringende adviezen aan de <span style=\"background-color: #FFFFCC\">vader</span> gegeven en hem een maand de tijd gegeven om te laten zien dat hij de adviezen opvolgt. De <span style=\"background-color: #FFEBEB\">GI</span> heeft daarbij aangegeven dat als na een maand blijkt dat de <span style=\"background-color: #FFFFCC\">vader</span> de dringende adviezen niet kan of wil opvolgen, de <span style=\"background-color: #FFEBEB\">GI</span> een verzoek bij de rechtbank zal indienen tot wijziging (beëindiging) van de <span style=\"background-color: #FFFFCC\">zorgregeling</span>. De <span style=\"background-color: #FFEBEB\">GI</span> heeft vervolgens geconstateerd dat de <span style=\"background-color: #FFFFCC\">vader</span> de adviezen onvoldoende heeft opgevolgd en het onderhavige inleidend verzoek ingediend.</p>
        <p class=para>De <span style=\"background-color: #FFEBEB\">GI</span> heeft onder meer geconstateerd dat de ingezette <span style=\"background-color: #FFEBEB\">hulpverlening</span> onvoldoende resultaat heeft gehad. Het is de <span style=\"background-color: #FFFFCC\">ouders</span> niet gelukt om op een constructieve wijze met elkaar te overleggen. Bovendien hanteren zij verschillende opvoedingsstijlen. Voor  de <span style=\"background-color: #FFFFCC\">minderjarige</span>  , bij wie in 2014 de diagnose PDD-NOS en ODD is gesteld, levert dit veel onduidelijkheid op. Het wisselen tussen de <span style=\"background-color: #FFFFCC\">ouders</span> vraagt veel van hem en er wordt, van de kant van de <span style=\"background-color: #FFFFCC\">vader</span>, veel druk op hem uitgeoefend. Hierdoor bestaat er volgens de <span style=\"background-color: #FFEBEB\">GI</span> - en het hof deelt deze visie - een groot risico dat  de <span style=\"background-color: #FFFFCC\">minderjarige</span>  een <span style=\"background-color: #FFEBEB\">loyaliteitsconflict</span> gaat <span style=\"background-color: #FFEBEB\">ontwikkelen</span>. De <span style=\"background-color: #FFFFCC\">moeder</span> heeft zich de afgelopen jaren bereid getoond om haar <span style=\"background-color: #FFF0DD\">medewerking</span> te verlenen aan de <span style=\"background-color: #FFEBEB\">hulpverlening</span> en zich in te spannen om de gestelde doelen te bereiken, maar gebleken is dat de <span style=\"background-color: #FFFFCC\">vader</span> niet wilde meewerken en geen inzet toonde, dan wel eisen stelde die niet in het belang van  de <span style=\"background-color: #FFFFCC\">minderjarige</span>  waren. De <span style=\"background-color: #FFFFCC\">vader</span> bleef de discussie aangaan over de gronden van de <span style=\"background-color: #FFEBEB\">ondertoezichtstelling</span>, stond onvoldoende open voor adviezen, toonde geen probleembesef en liet niet blijken dat hij zich wilde inzetten om de situatie te veranderen. De <span style=\"background-color: #FFFFCC\">vader</span> wilde enkel de (uitbreiding van de) <span style=\"background-color: #FFFFCC\">omgang</span> bespreken en toonde onvoldoende inzicht dat eerst de onderlinge situatie met de <span style=\"background-color: #FFFFCC\">moeder</span> verbeterd moest worden. </p>
        <p class=para>Uiteindelijk is de <span style=\"background-color: #FFEBEB\">ondertoezichtstelling</span> per 4 juli 2018 beëindigd omdat de <span style=\"background-color: #FFEBEB\">GI</span> geen mogelijkheden meer zag om de gestelde doelen te behalen. </p>
      </div>
      <br><small>5.5</small>
      <div class=parablock>
        <p class=para>Het hof heeft naar aanleiding van het verhandelde ter zitting op 5 november 2018 aanleiding gezien de <span style=\"background-color: #FFFFCC\">vader</span> een laatste kans te geven om aan te tonen dat hij bereid is zich ten volle in te zetten om tijdens een <span style=\"background-color: #FFFFCC\">ouderschapsbemiddelingstraject</span> de onderlinge verhouding met de <span style=\"background-color: #FFFFCC\">moeder</span> te verbeteren om zodoende op een behoorlijke manier invulling te kunnen geven aan het <span style=\"background-color: #FFFFCC\">ouderschap</span>. Uit het verslag van  E  van 6 februari 2019 blijkt dat de <span style=\"background-color: #FFFFCC\">vader</span> deze kans niet heeft benut. Uit het verslag volgt dat het de <span style=\"background-color: #FFEBEB\">hulpverleners</span> niet is gelukt de <span style=\"background-color: #FFFFCC\">ouders</span> met elkaar in gesprek te laten gaan over hun rol als <span style=\"background-color: #FFFFCC\">ouders</span>. Het is de <span style=\"background-color: #FFEBEB\">hulpverleners</span> opgevallen dat de <span style=\"background-color: #FFFFCC\">vader</span> voornamelijk in termen van <span style=\"background-color: #FFEBEB\">beschuldiging</span> praat, dat hij beperkt lijkt in zijn manier van <span style=\"background-color: #FFEBEB\">communiceren</span> en geen blijk geeft van reflectievermogen. De <span style=\"background-color: #FFFFCC\">vader</span> heeft tijdens gesprekken bij  E  aangegeven dat hij het alleen wil hebben over de hervatting van de <span style=\"background-color: #FFFFCC\">omgang</span> tussen hem en  de <span style=\"background-color: #FFFFCC\">minderjarige</span>  . Het hof heeft echter de <span style=\"background-color: #FFFFCC\">vader</span> ter zitting al uitdrukkelijk erop gewezen dat  de <span style=\"background-color: #FFFFCC\">minderjarige</span>  in eerste instantie buiten het traject gelaten moet worden en dat de gesprekken erop gericht moeten zijn dat er weer een basis komt tussen de <span style=\"background-color: #FFFFCC\">ouders</span> onderling die maakt dat er voldoende wederzijds vertrouwen komt om de mogelijkheden van een herstel van de contacten tussen de <span style=\"background-color: #FFFFCC\">vader</span> en  de <span style=\"background-color: #FFFFCC\">minderjarige</span>  te bespreken. Ook de <span style=\"background-color: #FFEBEB\">hulpverleners</span> van  E  hebben aan de <span style=\"background-color: #FFFFCC\">vader</span> uitgelegd dat er eerst bemiddelingsgesprekken met de <span style=\"background-color: #FFFFCC\">ouders</span> gevoerd moeten worden om te <span style=\"background-color: #FFEBEB\">onderzoeken</span> of de <span style=\"background-color: #FFFFCC\">ouders</span> in staat zijn met elkaar in gesprek te komen over hoe ze samen <span style=\"background-color: #FFFFCC\">ouders</span> kunnen zijn. Na twee gesprekken heeft  E  geconcludeerd dat er geen mogelijkheid is om <span style=\"background-color: #FFEBEB\">hulpverlening</span> op te starten, omdat de hiervoor noodzakelijke minimale reflectie op het eigen handelen ontbreekt bij de <span style=\"background-color: #FFFFCC\">vader</span>. Gezien de lange voorgeschiedenis van de <span style=\"background-color: #FFEBEB\">ondertoezichtstelling</span> en het feit dat in die periode ook geen <span style=\"background-color: #FFEBEB\">hulpverlening</span> tot stand is gekomen, kan volgens  E  geconcludeerd worden dat er sprake is van dermate onvermogen bij de <span style=\"background-color: #FFFFCC\">vader</span> dat ook in vrijwillig kader geen mogelijkheden zijn om tot een voor alle partijen veilige <span style=\"background-color: #FFFFCC\">omgangsregeling</span> te komen.</p>
        <p class=para>In een brief van 27 februari 2019 heeft de <span style=\"background-color: #FFFFCC\">vader</span> gereageerd op de bevindingen van  E  , maar naar het oordeel van het hof heeft hij met die brief de conclusies van  E  onvoldoende gemotiveerd betwist.</p>
      </div>
      <br><small>5.6</small>
      <div class=parablock>
        <p class=para>Het hof deelt voornoemde conclusies van  E  , temeer nu de houding die de <span style=\"background-color: #FFFFCC\">vader</span> in de gesprekken met  E  heeft ingenomen, overeenkomt met zijn opstelling in het verleden tegenover de GI, zoals vermeld in 5.4. </p>
        <p class=para>Uit het voorgaande volgt dat de afgelopen jaren afdoende is geprobeerd om de <span style=\"background-color: #FFEBEB\">communicatie</span> en de samenwerking tussen de <span style=\"background-color: #FFFFCC\">ouders</span> te verbeteren, maar dat dit door de opstelling van de <span style=\"background-color: #FFFFCC\">vader</span> niet tot een positief resultaat heeft geleid. Tegen die achtergrond valt ook niet te verwachten dat die situatie de komende tijd zal veranderen. </p>
        <p class=para>
           de <span style=\"background-color: #FFFFCC\">minderjarige</span>  is jarenlang blootgesteld aan de strijd van de <span style=\"background-color: #FFFFCC\">ouders</span>, in welke periode ook in het kader van de contacten met zijn <span style=\"background-color: #FFFFCC\">vader</span> (te) veel van hem is gevraagd. Gebleken is dat de <span style=\"background-color: #FFFFCC\">vader</span> niet is aan te spreken op zijn gedrag en hij heeft de afgelopen jaren onvoldoende een positieve gedragsverandering laten zien. Het hof is dan ook met de rechtbank van oordeel dat gronden aanwezig zijn om de <span style=\"background-color: #FFFFCC\">omgang</span> te beëindigen. Dit leidt ertoe dat het hof de bestreden beschikking bekrachtigt.</p>
      </div>
      <br><small>5.7</small>
      <p class=para>Het hof realiseert zich dat bovenstaand oordeel niet in lijn is met de wens die  de <span style=\"background-color: #FFFFCC\">minderjarige</span>  tijdens het <span style=\"background-color: #FFFFCC\">kindgesprek</span> bij het hof heeft aangegeven.  de <span style=\"background-color: #FFFFCC\">minderjarige</span>  heeft bij het hof immers aangegeven dat hij de <span style=\"background-color: #FFFFCC\">omgangsweekenden</span> bij de <span style=\"background-color: #FFFFCC\">vader</span> mist. Alhoewel die wens heel begrijpelijk is, doet die wens niet af aan wat hiervoor is overwogen. Bovendien sluit het hof niet uit dat deze wens voortvloeit uit het <span style=\"background-color: #FFEBEB\">loyaliteitsconflict</span> waarin  de <span style=\"background-color: #FFFFCC\">minderjarige</span>  zich mogelijk bevindt. Het hof acht het in het belang van  de <span style=\"background-color: #FFFFCC\">minderjarige</span>  dat er niet meer aan hem getrokken wordt en dat hij nu rust en duidelijkheid ervaart.</p>
      <br><small>5.8</small>
      <p class=para>Ten overvloede overweegt het hof dat bovenstaand oordeel niet afdoet aan de informatieverplichting van de <span style=\"background-color: #FFFFCC\">moeder</span>, zoals deze bij beschikking van 8 juni 2017 door de rechtbank is opgelegd.</p>
      <h4 class=para-title>
      <br><small>6</small>De slotsom</h4>
    <div class=parablock>
      <p class=para>Op grond van hetgeen hiervoor is overwogen, zal het hof de bestreden beschikking bekrachtigen.</p>
    </div>
    <h4 class=para-title>
      <br><small>7</small>De beslissing</h4>
    <div class=parablock>
      <p class=para>Het hof, beschikkende in hoger beroep:</p>
    </div>
    <div class=parablock>
      <p class=para>bekrachtigt de beschikking van de rechtbank Overijssel, zittingsplaats Zwolle, van 19 april 2018.</p>
    </div>
    <div class=parablock>
      <p class=para>Deze beschikking is gegeven door mrs. I.M. Dölle, M.P. den Hollander en B.J. Voerman, bijgestaan door mr. H.B. Fortuyn als griffier, en is op 2 april 2019 uitgesproken in het openbaar in tegenwoordigheid van de griffier.</p>
    </div>
  
<nav class=references><a style="color: #008000; text-decoration: underline; font-weight: bold; " href=http://deeplink.rechtspraak.nl/uitspraak?id=ECLI:NL:GHARL:2019:3073 target=_blank>Bron: Rechtspraak.nl ECLI:NL:GHARL:2019:3073</a></nav></article>