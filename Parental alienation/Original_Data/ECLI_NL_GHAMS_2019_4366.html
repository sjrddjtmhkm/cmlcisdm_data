<article class=article><dl class=ecli_info>
<h3><strong>Inhoudsindicatie</strong></h3>
      <span style=\"background-color: #FFFFCC\">Zorgregeling</span>, <span style=\"background-color: #FFEBEB\">onderzoek</span> door <span style=\"background-color: #FFEBEB\">de raad</span>.
    <dt>Instantie</dt>
<dd>Gerechtshof Amsterdam</dd>
<dt>Uitspraakdatum</dt>
<dd>2019-11-19</dd>
<dt>Publicatiedatum</dt>
<dd>2019-12-11</dd>
<dt>Zaaknummer</dt>
<dd>200.266.922/01</dd>
<dt>Rechtsgebied</dt>
<dd>Civiel recht; Personen- en familierecht</dd>
<dt>Vindplaatsen</dt>
<dd>Rechtspraak.nl</dd>
</dl>
<h3><strong>Uitspraak</strong></h3>
  
    GERECHTSHOF AMSTERDAM
    <p class=para>Afdeling civiel recht en belastingrecht</p>
    <p class=para>Team III (familie- en jeugdrecht)</p>
    <div class=parablock>
      <p class=para>Zaaknummer: 200.266.922/01 </p>
      <p class=para>Zaaknummer rechtbank: C/13/622550 / FA RK 17-398 </p>
    </div>
    <div class=parablock>
      <p class=para>Beschikking van de meervoudige kamer van 19 november 2019 inzake</p>
    </div>
    <div class=parablock>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>
           de vrouw  ,</strong></p>
      <p class=para>wonende te  plaats A  ,</p>
      <p class=para>verzoekster in hoger beroep,</p>
      <p class=para>verder te noemen: de vrouw,</p>
      <p class=para>advocaat: mr. W.H. Boomstra te Amsterdam,</p>
    </div>
    <div class=parablock>
      <p class=para>en</p>
    </div>
    <div class=parablock>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>
           de man  ,</strong></p>
      <p class=para>wonende te  plaats B  ,</p>
      <p class=para>verweerder in hoger beroep,</p>
      <p class=para>verder te noemen: de man,</p>
      <p class=para>advocaat: mr. F. Hofstra  te Leeuwarden.</p>
    </div>
    <div class=parablock>
      <p class=para>Als belanghebbende is aangemerkt: </p>
    </div>
    <p class=para>- de <span style=\"background-color: #FFFFCC\">minderjarige</span>  zoon  (hierna te noemen:  de <span style=\"background-color: #FFFFCC\">minderjarige</span>  ).</p>
    <div class=parablock>
      <p class=para>Als informant is aangemerkt: </p>
    </div>
    <p class=para>- de <span style=\"background-color: #FFEBEB\">gecertificeerde instelling</span> <span style=\"background-color: #FFEBEB\">Jeugdbescherming</span> Regio Amsterdam, gevestigd te Amsterdam (hierna te noemen: de GI).</p>
    <div class=parablock>
      <p class=para>In zijn adviserende taak is in de procedure gekend:</p>
      <p class=para>de raad voor de <span style=\"background-color: #FFEBEB\">kinderbescherming</span>,</p>
      <p class=para>gevestigd te Den Haag,</p>
      <p class=para>locatie: Amsterdam,</p>
      <p class=para>hierna te noemen: <span style=\"background-color: #FFEBEB\">de raad</span>.</p>
    </div>
    <h4 class=para-title>
      <br><small>1</small>Het verloop van het geding in eerste aanleg</h4>
    <div class=parablock>
      <p class=para>Het hof verwijst voor het verloop van het geding in eerste aanleg naar de beschikking van de rechtbank Amsterdam (hierna te noemen: de rechtbank) van 11 september 2019, uitgesproken onder voormeld zaaknummer.</p>
    </div>
    <h4 class=para-title>
      <br><small>2</small>Het geding in hoger beroep</h4>
    <br><small>2.1</small>
      <p class=para>De vrouw is op 2 oktober 2019 in hoger beroep gekomen van voornoemde beschikking van 11 september 2019.</p>
      <br><small>2.2</small>
      <p class=para>De man heeft op 22 oktober 2019 een verweerschrift ingediend.</p>
      <br><small>2.3</small>
      <p class=para>
         de <span style=\"background-color: #FFFFCC\">minderjarige</span>  heeft zijn mening per brief kenbaar gemaakt.</p>
      <br><small>2.4</small>
      <p class=para>De mondelinge behandeling heeft op 24 oktober 2019 plaatsgevonden, gelijktijdig met de zaak in hoger beroep met zaaknummer 200.255.910/01. Verschenen zijn: </p>
      <p class=para>- de vrouw, bijgestaan door haar advocaat;</p>
      <p class=para>- de man, bijgestaan door zijn advocaat. </p>
      <p class=para>- de GI, vertegenwoordigd door twee collega’s van de gezinsmanager die in het vrijwillige kader betrokken is;</p>
      <p class=para>- <span style=\"background-color: #FFEBEB\">de raad</span>, vertegenwoordigd door mevrouw A.M.T. van der Hoorn.</p>
      <h4 class=para-title>
      <br><small>3</small>De feiten</h4>
    <br><small>3.1</small>
      <p class=para>Het <span style=\"background-color: #FFFFCC\">huwelijk</span> van partijen is op 24 juni 2009 <span style=\"background-color: #FFFFCC\">ontbonden</span> ingevolge de <span style=\"background-color: #FFFFCC\">echtscheidingsbeschikking</span> van eveneens 24 juni 2009 van de rechtbank van  plaats  te Algerije. Blijkens de uittreksels van de basisregistratie personen hebben beiden partijen de Nederlandse nationaliteit.</p>
      <br><small>3.2</small>
      <div class=parablock>
        <p class=para>Partijen zijn de <span style=\"background-color: #FFFFCC\">ouders</span> van: </p>
        <p class=para>-  de <span style=\"background-color: #FFFFCC\">minderjarige</span>  , geboren  in  2007.</p>
        <p class=para>
           de <span style=\"background-color: #FFFFCC\">minderjarige</span>  heeft zijn <span style=\"background-color: #FFF0DD\">hoofdverblijfplaats</span> bij de vrouw en partijen oefenen gezamenlijk het <span style=\"background-color: #FFEBEB\">gezag</span> uit over  de <span style=\"background-color: #FFFFCC\">minderjarige</span>  .</p>
      </div>
      <br><small>3.3</small>
      <p class=para>De man is  in  2015 getrouwd met  Y  (hierna te noemen:  Y  ). Uit dit <span style=\"background-color: #FFFFCC\">huwelijk</span> zijn geboren:</p>
      <p class=para>-  <span style=\"background-color: #FFFFCC\">kind</span> A   in  2015 (hierna te noemen:  <span style=\"background-color: #FFFFCC\">kind</span> A  );</p>
      <p class=para>-  <span style=\"background-color: #FFFFCC\">kind</span> B   in  2016 (hierna te noemen:  <span style=\"background-color: #FFFFCC\">kind</span> B  ).</p>
      <br><small>3.4</small>
      <p class=para>De vrouw is  in  2017 getrouwd met  X  (hierna te noemen:  X  ).  </p>
      <br><small>3.5</small>
      <p class=para>Bij de <span style=\"background-color: #FFFFCC\">echtscheidingsbeschikking</span> van 24 juni 2009 heeft de rechtbank te  plaats  , Algerije, de man een <span style=\"background-color: #FFFFCC\">omgangsrecht</span> met  de <span style=\"background-color: #FFFFCC\">minderjarige</span>  verleend van donderdag 9.00 uur tot vrijdag 16.00 uur alsmede de helft van de religieuze en nationale feestdagen en de helft van de schoolvakanties. De rechtbank te  plaats  , Algerije, heeft de man tevens veroordeeld tot betaling van <span style=\"background-color: #FFFFCC\">alimentatie</span> ten behoeve van het <span style=\"background-color: #FFFFCC\">kind</span>  …  (het hof begrijpt:  de <span style=\"background-color: #FFFFCC\">minderjarige</span>  ) ten bedrage van 5.000 Algerijnse dinar, zulks met ingang van de dag waarop de procedure is aangevangen totdat hij daartoe niet meer wettelijk verplicht is. In hoger beroep is bij beschikking van 11 januari 2010 het bedrag aan <span style=\"background-color: #FFFFCC\">alimentatie</span> ten behoeve van  de <span style=\"background-color: #FFFFCC\">minderjarige</span>  op 3.000 Algerijnse dinar bepaald. </p>
      <br><small>3.6</small>
      <p class=para>Bij beschikking van de rechtbank van 18 december 2013 is als verdeling van de zorg- en opvoedingstaken (hierna ook te noemen: de <span style=\"background-color: #FFFFCC\">zorgregeling</span>) bepaald dat  de <span style=\"background-color: #FFFFCC\">minderjarige</span>  vanaf juni 2014 om de week het weekend bij de man in  provincie  verblijft. </p>
    
    
      <br><small>3.7</small>
      <p class=para>Bij beschikking van de rechtbank van 12 december 2018 is de beslissing met betrekking tot de <span style=\"background-color: #FFFFCC\">zorgregeling</span> pro forma aangehouden in afwachting van het verloop van het traject <span style=\"background-color: #FFEBEB\">Ouderschap Blijft</span> bij <span style=\"background-color: #FFEBEB\">Altra</span>. Tevens is <span style=\"background-color: #FFEBEB\">de raad</span> verzocht bij een niet positief verlopen traject te bezien of een raadsonderzoek noodzakelijk is en - indien dat het geval is - een <span style=\"background-color: #FFEBEB\">onderzoek</span> te verrichten naar de <span style=\"background-color: #FFFFCC\">omgang</span> en daarover een rapport in te dienen bij de rechtbank. </p>
      <h4 class=para-title>
      <br><small>4</small>De omvang van het geschil</h4>
    <br><small>4.1</small>
      <p class=para>Bij de bestreden beschikking is de bestaande <span style=\"background-color: #FFFFCC\">zorgregeling</span> in stand gelaten en is voor wat betreft het halen en brengen als volgt bepaald:</p>
      <p class=para>- de vrouw dient  de <span style=\"background-color: #FFFFCC\">minderjarige</span>  tot januari 2020 naar een neutrale plek in  plaats A  te brengen, waar de man  de <span style=\"background-color: #FFFFCC\">minderjarige</span>  vervolgens ophaalt en weer terugbrengt aan het einde van het <span style=\"background-color: #FFFFCC\">omgangsmoment</span>;</p>
      <p class=para>- met ingang van januari 2020 dient de vrouw  de <span style=\"background-color: #FFFFCC\">minderjarige</span>  naar de man thuis (in  plaats B  ) te brengen en dient de man  de <span style=\"background-color: #FFFFCC\">minderjarige</span>  vervolgens aan het einde van het <span style=\"background-color: #FFFFCC\">omgangsmoment</span> weer naar de vrouw thuis (in  plaats A  ) te brengen. </p>
      <div class=parablock>
        <p class=para>Deze beslissing is gegeven op verzoek van de man het halen en brengen te delen tussen partijen. </p>
        <p class=para>Het verzoek van de vrouw tot wijziging van de <span style=\"background-color: #FFFFCC\">zorgregeling</span> in een <span style=\"background-color: #FFFFCC\">zorgregeling</span> die de rechtbank in het belang van  de <span style=\"background-color: #FFFFCC\">minderjarige</span>  acht, is afgewezen. </p>
      </div>
      <br><small>4.2</small>
      <p class=para>De vrouw verzoekt, met vernietiging van de bestreden beschikking, en opnieuw rechtdoende:</p>
      <p class=para>- het inleidend verzoek van de vrouw alsnog toe te wijzen voor zover dit betrekking heeft op de beëindiging van de <span style=\"background-color: #FFFFCC\">zorgregeling</span>;</p>
      <p class=para>- althans indien de <span style=\"background-color: #FFFFCC\">zorgregeling</span> niet wordt beëindigd, te bepalen dat de man  de <span style=\"background-color: #FFFFCC\">minderjarige</span>  ophaalt en terugbrengt naar een neutrale plek in  plaats A  in het kader van de <span style=\"background-color: #FFFFCC\">zorgregeling</span>;</p>
      <p class=para>- met veroordeling van de man in de kosten van deze procedure in beide instanties. </p>
      <br><small>4.3</small>
      <p class=para>De man verzoekt de bestreden beschikking te bekrachtigen.</p>
      <h4 class=para-title>
      <br><small>5</small>De motivering van de beslissing</h4>
    <br><small>5.1</small>
      <p class=para>Ter beoordeling aan het hof ligt de <span style=\"background-color: #FFFFCC\">zorgregeling</span> tussen de man en  de <span style=\"background-color: #FFFFCC\">minderjarige</span>  voor. Vaststaat dat  de <span style=\"background-color: #FFFFCC\">minderjarige</span>  op dit moment een weekend per veertien dagen bij de man verblijft, alsmede de helft van de schoolvakanties, waarbij de man haalt en brengt. Het hof zal ingevolge artikel 1:253a van het Burgerlijk Wetboek (BW) een zodanige beslissing nemen als hem in het belang van  de <span style=\"background-color: #FFFFCC\">minderjarige</span>  wenselijk voorkomt.</p>
      <br><small>5.2</small>
      <div class=parablock>
        <p class=para>De vrouw stelt dat de rechtbank ten onrechte heeft bepaald dat het niet in het belang van  de <span style=\"background-color: #FFFFCC\">minderjarige</span>  is om de <span style=\"background-color: #FFFFCC\">omgang</span> met de man te wijzigen.  de <span style=\"background-color: #FFFFCC\">minderjarige</span>  geeft zelf aan niet naar zijn <span style=\"background-color: #FFFFCC\">vader</span> te willen. Dit komt volgens de vrouw niet voort uit de strijd tussen partijen, maar uit het gedrag van de man. De band tussen <span style=\"background-color: #FFFFCC\">vader</span> en zoon ontbreekt, omdat zijn <span style=\"background-color: #FFFFCC\">vader</span> geen aandacht aan hem schenkt.  de <span style=\"background-color: #FFFFCC\">minderjarige</span>  verveelt zich enorm in de weekenden bij zijn <span style=\"background-color: #FFFFCC\">vader</span> in  plaats B  . De <span style=\"background-color: #FFFFCC\">zorgregeling</span> is bovendien belastend voor  de <span style=\"background-color: #FFFFCC\">minderjarige</span>  .  de <span style=\"background-color: #FFFFCC\">minderjarige</span>  is een zeer talentvol voetballer en door de <span style=\"background-color: #FFFFCC\">zorgregeling</span> wordt hij <span style=\"background-color: #FFEBEB\">belemmerd</span> in zijn mogelijke carrière als profvoetballer. Hij kan immers om de week niet meedoen met een <span style=\"background-color: #FFEBEB\">training</span> en wedstrijden van zijn voetbalteam. Ook loopt hij kans de scouts mis te lopen als hij bij de man verblijft. </p>
        <p class=para>Daarnaast stelt de vrouw dat de rechtbank ten onrechte geen rekening heeft gehouden met de <span style=\"background-color: #FFFFCC\">financiële situatie</span> van de vrouw en haar partner en ten onrechte heeft bepaald dat door de haal- en brengverdeling van  de <span style=\"background-color: #FFFFCC\">minderjarige</span>  een evenwichtige verdeling van de <span style=\"background-color: #FFFFCC\">ouderlijke</span> verantwoordelijkheid ontstaat tussen partijen. De vrouw en haar partner zijn afhankelijk van een <span style=\"background-color: #FFFFCC\">bijstandsuitkering</span> en hebben geen auto tot hun beschikking. Zij zijn per keer € 150,- kwijt om  de <span style=\"background-color: #FFFFCC\">minderjarige</span>  met de trein te brengen naar  plaats B  . Zij stelt dat zij niet gehouden is deze reiskosten te maken, omdat zij niet vrijwillig in  plaats A  is gaan wonen, maar gevlucht is door en voor het geweld dat de man binnen de relatie aanwendde. De vrouw is van mening dat de man de financiële lasten van de <span style=\"background-color: #FFFFCC\">zorgregeling</span> moet dragen. Bovendien verzorgt de vrouw de rest van de tijd het halen en brengen naar school, vriendjes en voetbal. Wanneer de man  de <span style=\"background-color: #FFFFCC\">minderjarige</span>  ophaalt en wegbrengt komt de <span style=\"background-color: #FFFFCC\">ouderlijke</span> verantwoordelijkheid meer in balans, aldus de vrouw. </p>
      </div>
      <br><small>5.3</small>
      <p class=para>De man stelt dat er wel degelijk een band tussen <span style=\"background-color: #FFFFCC\">vader</span> en zoon is. Hij onderneemt allerlei activiteiten met  de <span style=\"background-color: #FFFFCC\">minderjarige</span>  in de weekenden en de schoolvakanties. Hij betwist dat de huidige <span style=\"background-color: #FFFFCC\">zorgregeling</span>  de <span style=\"background-color: #FFFFCC\">minderjarige</span>  zou <span style=\"background-color: #FFEBEB\">belemmeren</span> in zijn mogelijke carrière als profvoetballer. Als er zich een scout meldt voor  de <span style=\"background-color: #FFFFCC\">minderjarige</span>  kan in samenspraak met de scout en de professionele voetbalclub worden besloten hoe  de <span style=\"background-color: #FFFFCC\">minderjarige</span>  zowel contact met zijn <span style=\"background-color: #FFFFCC\">vader</span> kan hebben als een carrière als profvoetballer. De man stelt dat de vrouw ervoor heeft gekozen om zonder toestemming van hem elders te gaan wonen met  de <span style=\"background-color: #FFFFCC\">minderjarige</span>  . De gevolgen van haar keuze dienen dan ook voor haar rekening en risico te komen. Hij stelt voorts dat een dagretour met de trein voor € 19,- verkrijgbaar is, zodat de reiskosten geen € 300,- per maand bedragen. De man betwist dat hij de beschikking heeft over twee auto’s en dat hij kosteloos kan ophalen en wegbrengen met een auto van de zaak. </p>
      <br><small>5.4</small>
      <div class=parablock>
        <p class=para>Uit de stukken van het dossier is gebleken dat het traject <span style=\"background-color: #FFEBEB\">Ouderschap Blijft</span> niet van de grond is gekomen, omdat (één van) partijen de Nederlandse taal onvoldoende machtig is. <span style=\"background-color: #FFEBEB\">De raad</span> heeft daarop in eerste aanleg geadviseerd een <span style=\"background-color: #FFEBEB\">bijzondere curator</span> te benoemen. De rechtbank heeft geen aanleiding gezien een <span style=\"background-color: #FFEBEB\">bijzondere curator</span> te benoemen, nu de <span style=\"background-color: #FFFFCC\">zorgregeling</span> door partijen wordt nageleefd en de <span style=\"background-color: #FFEBEB\">GI</span> in vrijwillig kader betrokken is en de <span style=\"background-color: #FFEBEB\">GI</span> waar nodig advies aan partijen kan geven. </p>
        <p class=para>De <span style=\"background-color: #FFEBEB\">GI</span> heeft bij de mondelinge behandeling in hoger beroep naar voren gebracht dat <span style=\"background-color: #FFEBEB\">de raad</span> thans is verzocht een <span style=\"background-color: #FFEBEB\">beschermingsonderzoek</span> te verrichten, omdat de <span style=\"background-color: #FFEBEB\">GI</span> al langere tijd niet meer in gesprek kan komen met de vrouw en haar echtgenote. <span style=\"background-color: #FFEBEB\">De raad</span> is met dit <span style=\"background-color: #FFEBEB\">beschermingsonderzoek</span> nog niet gestart. </p>
      </div>
      <br><small>5.5</small>
      <div class=parablock>
        <p class=para>De advocaat van de vrouw heeft bij de mondelinge behandeling in hoger beroep aangegeven dat de door hem bestelde tolk op het laatste moment heeft afgezegd en dat de vrouw zonder tolk onvoldoende begrijpt van hetgeen wordt besproken. Het hof heeft partijen daarop voorgehouden dat het hof aanleiding ziet <span style=\"background-color: #FFEBEB\">de raad</span> te verzoeken een <span style=\"background-color: #FFEBEB\">onderzoek</span> te verrichten naar de <span style=\"background-color: #FFFFCC\">zorgregeling</span> tussen de man en  de <span style=\"background-color: #FFFFCC\">minderjarige</span>  , waarbij dit <span style=\"background-color: #FFEBEB\">onderzoek</span> mogelijk gecombineerd kan worden met het <span style=\"background-color: #FFEBEB\">beschermingsonderzoek</span> dat reeds door de <span style=\"background-color: #FFEBEB\">GI</span> is verzocht aan <span style=\"background-color: #FFEBEB\">de raad</span>. Op een latere zitting kan dan zo nodig worden gesproken over de inhoud van de <span style=\"background-color: #FFFFCC\">zorgregeling</span>. Beide partijen hebben daarmee ingestemd.</p>
        <p class=para>Het hof verzoekt <span style=\"background-color: #FFEBEB\">de raad</span> een <span style=\"background-color: #FFEBEB\">onderzoek</span> in te stellen en vervolgens advies uit te brengen omtrent de volgende vragen: </p>
      </div>
      <p class=para>1. Hoe wordt de huidige <span style=\"background-color: #FFFFCC\">zorgregeling</span> tussen  de <span style=\"background-color: #FFFFCC\">minderjarige</span>  en de man door  de <span style=\"background-color: #FFFFCC\">minderjarige</span>  ervaren? </p>
      <p class=para>2. Zijn er factoren die deze <span style=\"background-color: #FFFFCC\">zorgregeling</span> <span style=\"background-color: #FFEBEB\">belemmeren</span>? Zo ja, welke zijn dat en in hoeverre doen deze zich voor bij  de <span style=\"background-color: #FFFFCC\">minderjarige</span>  , bij de man en bij de vrouw? Zijn deze factoren op te heffen en, zo ja, hoe en op welke termijn? </p>
      <p class=para>3. Hoe dient de <span style=\"background-color: #FFFFCC\">zorgregeling</span> qua vorm en frequentie, waaronder begrepen het halen en brengen, in het belang van  de <span style=\"background-color: #FFFFCC\">minderjarige</span>  , vormgegeven te worden? </p>
      <p class=para>De Raad zal worden verzocht het hof schriftelijk omtrent de resultaten van het <span style=\"background-color: #FFEBEB\">onderzoek</span> te informeren. De behandeling van de zaak zal hiertoe worden aangehouden tot de na te melden pro forma datum. </p>
      <br><small>5.6</small>
      <p class=para>Het hof acht het in het belang van  de <span style=\"background-color: #FFFFCC\">minderjarige</span>  dat in afwachting van het raadsonderzoek de huidige <span style=\"background-color: #FFFFCC\">zorgregeling</span> tussen de man en  de <span style=\"background-color: #FFFFCC\">minderjarige</span>  wordt voortgezet. Ten aanzien van het halen en brengen is het hof van oordeel dat dit voorlopig, totdat nader wordt beslist, door de man gedaan dient te worden, nu hij - anders dan de vrouw - over een auto beschikt. Het hof zal de bestreden beschikking op dat punt daarom vernietigen. Het hof zal bij de bepaling van de hoogte van de <span style=\"background-color: #FFFFCC\">kinderalimentatie</span> (zaaknummer 200.255.910/01) rekening houden met de reiskosten van de man ten behoeve van het halen en brengen van  de <span style=\"background-color: #FFFFCC\">minderjarige</span>  in het kader van de <span style=\"background-color: #FFFFCC\">zorgregeling</span>. </p>
      <br><small>5.7</small>
      <p class=para>Dit leidt tot de volgende beslissing. </p>
      <h4 class=para-title>
      <br><small>6</small>Beslissing</h4>
    <div class=parablock>
      <p class=para>Het hof:</p>
    </div>
    <div class=parablock>
      <p class=para>vernietigt de beschikking waarvan beroep, voor zover daarbij is bepaald dat de vrouw met ingang van januari 2020  de <span style=\"background-color: #FFFFCC\">minderjarige</span>  naar de man thuis (in  plaats B  ) dient te brengen en de man hem vervolgens aan het eind van het <span style=\"background-color: #FFFFCC\">omgangsmoment</span> weer naar de vrouw thuis (in  plaats A  ) dient te brengen, en in zoverre opnieuw rechtdoende:</p>
    </div>
    <div class=parablock>
      <p class=para>bepaalt in het kader van de <span style=\"background-color: #FFFFCC\">zorgregeling</span> dat de man  de <span style=\"background-color: #FFFFCC\">minderjarige</span>  , totdat in deze procedure nader wordt beslist, ook na 1 januari 2020 zal ophalen van en terugbrengen naar een neutrale plek in  plaats A  ;</p>
    </div>
    <div class=parablock>
      <p class=para>alvorens verder te beslissen:</p>
    </div>
    <div class=parablock>
      <p class=para>verzoekt <span style=\"background-color: #FFEBEB\">de raad</span> een <span style=\"background-color: #FFEBEB\">onderzoek</span> in te stellen als hiervoor onder 5.5 omschreven;</p>
    </div>
    <div class=parablock>
      <p class=para>houdt de behandeling van de zaak pro forma aan tot <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>zondag 2 februari 2020</strong> met het verzoek aan <span style=\"background-color: #FFEBEB\">de raad</span> het hof voor die datum schriftelijk te informeren omtrent de resultaten van het <span style=\"background-color: #FFEBEB\">onderzoek</span>;</p>
    </div>
    <div class=parablock>
      <p class=para>verklaart deze beschikking tot zover uitvoerbaar bij voorraad;</p>
    </div>
    <div class=parablock>
      <p class=para>bepaalt dat de behandeling van de zaak zal worden voortgezet op een na ontvangst van het rapport van <span style=\"background-color: #FFEBEB\">de raad</span> te bepalen datum, waarvoor partijen, <span style=\"background-color: #FFEBEB\">de raad</span> en de <span style=\"background-color: #FFEBEB\">GI</span> zullen worden opgeroepen.</p>
    </div>
    <div class=parablock>
      <p class=para>Deze beschikking is gegeven door mr. A.V.T. de Bie, mr. G.W. Brands-Bottema en mr. R.G. Kemmers, in tegenwoordigheid van mr. A. Blijleven als griffier en is op 19 november 2019 in het openbaar uitgesproken door de voorzitter.</p>
    </div>
    <nav class=references><a style="color: #008000; text-decoration: underline; font-weight: bold; " href=http://deeplink.rechtspraak.nl/uitspraak?id=ECLI:NL:GHAMS:2019:4366 target=_blank>Bron: Rechtspraak.nl ECLI:NL:GHAMS:2019:4366</a></nav></article>