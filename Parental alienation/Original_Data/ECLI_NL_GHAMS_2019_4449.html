<article class=article><dl class=ecli_info>
<h3><strong>Inhoudsindicatie</strong></h3>
      <span style=\"background-color: #FFFFCC\">Omgangsregeling</span> niet bepaalbaar.
    <dt>Instantie</dt>
<dd>Gerechtshof Amsterdam</dd>
<dt>Uitspraakdatum</dt>
<dd>2019-12-03</dd>
<dt>Publicatiedatum</dt>
<dd>2019-12-17</dd>
<dt>Zaaknummer</dt>
<dd>200.235.934/01</dd>
<dt>Rechtsgebied</dt>
<dd>Civiel recht; Personen- en familierecht</dd>
<dt>Formele relatie</dt>
<dd><ul>
<li><a style="color: #008000; text-decoration: underline; font-weight: bold; " href=https://www.recht.nl/rechtspraak/?ecli=ECLI:NL:RBNHO:2017:10670>Eerste aanleg: ECLI:NL:RBNHO:2017:10670</a></li>
<li><a style="color: #008000; text-decoration: underline; font-weight: bold; " href=https://www.recht.nl/rechtspraak/?ecli=ECLI:NL:GHAMS:2019:701>Tussenuitspraak: ECLI:NL:GHAMS:2019:701</a></li>
</ul></dd>
<dt>Vindplaatsen</dt>
<dd>Rechtspraak.nl</dd>
</dl>
<h3><strong>Uitspraak</strong></h3>
  
    GERECHTSHOF AMSTERDAM
    <p class=para>Afdeling civiel recht en belastingrecht</p>
    <p class=para>Team III (familie- en jeugdrecht)</p>
    <div class=parablock>
      <p class=para>Zaaknummer: 200.235.934/01 </p>
      <p class=para>Zaaknummer rechtbank: C/15/260214 / FA RK 17-3422 </p>
    </div>
    <div class=parablock>
      <p class=para>Beschikking van de meervoudige kamer van 3 december 2019 inzake</p>
    </div>
    <div class=parablock>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>
           de vrouw  ,</strong></p>
      <p class=para>wonende te  woonplaats  ,</p>
      <p class=para>verzoekster in hoger beroep,</p>
      <p class=para>verder te noemen: de vrouw,</p>
      <p class=para>advocaat: mr. M.M. van Eeten te Den Helder,</p>
    </div>
    <div class=parablock>
      <p class=para>en</p>
    </div>
    <div class=parablock>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>
           de man  ,</strong></p>
      <p class=para>wonende op een geheim adres,</p>
      <p class=para>verweerder in hoger beroep,</p>
      <p class=para>verder te noemen: de man,</p>
      <p class=para>advocaat: mr. J.M. Kers te Haarlem.</p>
    </div>
    <div class=parablock>
      <p class=para>Als belanghebbende is aangemerkt de hierna te noemen <span style=\"background-color: #FFFFCC\">minderjarige</span>  dochter  (verder te noemen:  de <span style=\"background-color: #FFFFCC\">minderjarige</span>  ).</p>
    </div>
    <div class=parablock>
      <p class=para>Als informant is aangemerkt de <span style=\"background-color: #FFEBEB\">gecertificeerde instelling</span> De Jeugd- en Gezinsbeschermers (verder te noemen: de GI).</p>
    </div>
    <div class=parablock>
      <p class=para>In zijn adviserende taak is in de procedure gekend:</p>
      <p class=para>de Raad voor de <span style=\"background-color: #FFEBEB\">Kinderbescherming</span>,</p>
      <p class=para>locatie Haarlem,</p>
      <p class=para>verder te noemen: <span style=\"background-color: #FFEBEB\">de raad</span>.</p>
    </div>
    <h4 class=para-title>
      <br><small>1</small>Het verloop van het geding in eerste aanleg</h4>
    <br><small>1.1</small>
      <p class=para>Het hof verwijst naar en neemt over hetgeen is beslist in zijn (tussen)beschikking van 26 februari 2019. Daarbij is bepaald met wijziging van de beschikking van de rechtbank Noord-Holland van 29 juli 2015 in zoverre, als voorlopige <span style=\"background-color: #FFFFCC\">omgangsregeling</span> – totdat nader zal zijn beslist – bepaald dat de man  de <span style=\"background-color: #FFFFCC\">minderjarige</span>  iedere woensdag om 14:00 uur van school ophaalt (en als er geen school is, bij de vrouw) en om 17:30 uur bij de vrouw terugbrengt. Voorts is <span style=\"background-color: #FFEBEB\">de raad</span> verzocht een <span style=\"background-color: #FFEBEB\">onderzoek</span> in te stellen naar de vraag of wijziging van de <span style=\"background-color: #FFFFCC\">omgangsregeling</span> in het belang is van  de <span style=\"background-color: #FFFFCC\">minderjarige</span>  , waarbij <span style=\"background-color: #FFEBEB\">de raad</span> tevens in staat is gesteld dit <span style=\"background-color: #FFEBEB\">onderzoek</span> uit te breiden naar een <span style=\"background-color: #FFEBEB\">beschermingsonderzoek</span>. </p>
      <br><small>1.2</small>
      <p class=para>Bij het hof zijn nadien de volgende stukken ingekomen:</p>
      <p class=para>- een rapport van <span style=\"background-color: #FFEBEB\">de raad</span> van 25 februari 2019, ingekomen op 7 maart 2019;</p>
      <p class=para>- een journaalbericht van de zijde van de vrouw van 1 mei 2019 met bijlagen, ingekomen op 2 mei 2019;</p>
      <p class=para>- een e-mail van de <span style=\"background-color: #FFEBEB\">GI</span> van 9 mei 2019 met een bijlage, ingekomen op dezelfde datum.</p>
      <br><small>1.3</small>
      <p class=para>De mondelinge behandeling is op 13 mei 2019 voortgezet. Daarvan is een proces-verbaal opgemaakt. Ter zitting is bepaald dat de zaak zal worden aangehouden teneinde de vrouw in de gelegenheid te stellen haar wijziging van verzoek (per exploot) aan de man kenbaar te maken. </p>
      <br><small>1.4</small>
      <p class=para>Bij het hof zijn nadien de volgende stukken ingekomen:</p>
      <p class=para>- een journaalbericht van de zijde van de vrouw van 21 mei 2019 met een bijlage, ingekomen op 22 mei 2019; </p>
      <p class=para>- een journaalbericht van de zijde van de vrouw van 29 mei 2019 met bijlagen, ingekomen op 3 juni 2019;</p>
      <p class=para>- een e-mail van de <span style=\"background-color: #FFEBEB\">GI</span> van 25 juni 2019, ingekomen op dezelfde datum;</p>
      <p class=para>- een journaalbericht van de zijde van de vrouw van 25 september 2019 met bijlagen, ingekomen op 26 september 2019;</p>
      <p class=para>- een brief van de <span style=\"background-color: #FFEBEB\">GI</span> van 2 oktober 2019 met bijlagen, ingekomen op 4 oktober 2019.</p>
      <br><small>1.5</small>
      <p class=para>De mondelinge behandeling is voortgezet op 9 oktober 2019. Ter zitting zijn verschenen: </p>
      <p class=para>- de vrouw, bijgestaan door haar advocaat;</p>
      <p class=para>- de man, bijgestaan door zijn advocaat;</p>
      <p class=para>- <span style=\"background-color: #FFEBEB\">de raad</span>, vertegenwoordigd door de heer V. Aelbers.</p>
      <p class=para>De <span style=\"background-color: #FFEBEB\">GI</span> heeft bij voornoemde e-mail van 25 juni 2019 aangegeven niet bij de zitting aanwezig te kunnen zijn.</p>
      <h4 class=para-title>
      <br><small>2</small>De verdere feiten</h4>
    <br><small>2.1</small>
      <p class=para>
         de <span style=\"background-color: #FFFFCC\">minderjarige</span>  , geboren  in  2013, is op 25 december 2018 voorlopig onder <span style=\"background-color: #FFEBEB\">toezicht</span> gesteld. Zij staat sinds 25 december 2018 onder <span style=\"background-color: #FFEBEB\">toezicht</span> van de GI. De <span style=\"background-color: #FFEBEB\">ondertoezichtstelling</span> is verlengd, laatstelijk tot 19 december 2019.</p>
      <br><small>2.2</small>
      <p class=para>Bij kortgeding vonnis van de voorzieningenrechter in de rechtbank Noord-Holland van 11 januari 2019 is de <span style=\"background-color: #FFFFCC\">omgangsregeling</span> tussen de man en  de <span style=\"background-color: #FFFFCC\">minderjarige</span>  , zoals vastgesteld in de bestreden beschikking, geschorst in afwachting van de beslissing in de onderhavige procedure bij het hof.</p>
      <h4 class=para-title>
      <br><small>3</small>De verdere motivering van de beslissing</h4>
    <br><small>3.1</small>
      <p class=para>Bij de stukken bevindt zich het rapport van <span style=\"background-color: #FFEBEB\">de raad</span> van 25 februari 2019. <span style=\"background-color: #FFEBEB\">De raad</span> acht een <span style=\"background-color: #FFFFCC\">omgangsregeling</span> met de man niet in het belang van  de <span style=\"background-color: #FFFFCC\">minderjarige</span>  , omdat daartoe geen enkele mogelijkheid wordt gezien. Alvorens onderzocht kan worden of de man een rol kan vervullen in het leven van  de <span style=\"background-color: #FFFFCC\">minderjarige</span>  , acht <span style=\"background-color: #FFEBEB\">de raad</span> het noodzakelijk dat de wens van  de <span style=\"background-color: #FFFFCC\">minderjarige</span>  hiertoe duidelijk is en er zicht komt op het persoonlijk functioneren van de man.</p>
      <br><small>3.2</small>
      <div class=parablock>
        <p class=para>Bij voormeld journaalbericht van 21 mei 2019 heeft de vrouw haar verzoek gewijzigd. Zij verzoekt thans, voor zover mogelijk uitvoerbaar bij voorraad, met vernietiging van de bestreden beschikking in zoverre en met dienovereenkomstige wijziging van de beschikking van de rechtbank Noord-Holland van 29 juli 2015, te bepalen dat tussen de man en  de <span style=\"background-color: #FFFFCC\">minderjarige</span>  <span style=\"background-color: #FFEBEB\">geen omgangsregeling</span> zal gelden dan wel een zodanige beslissing te nemen als het hof juist acht. Hieraan ligt ten grondslag dat een <span style=\"background-color: #FFEBEB\">contactverbod</span> is opgelegd in het kader van de strafzaak over <span style=\"background-color: #FFEBEB\">bedreigingen</span> van de man in de richting van de vrouw. Daarbij komt dat  de <span style=\"background-color: #FFFFCC\">minderjarige</span>  op dat moment <span style=\"background-color: #FFEBEB\">geen omgang</span> wilde.</p>
        <p class=para>Bij de mondelinge behandeling in hoger beroep van 9 oktober 2019 heeft de vrouw verzocht om aanhouding van zes maanden, in navolging van het hierna te noemen aanvullende advies van <span style=\"background-color: #FFEBEB\">de raad</span>.</p>
      </div>
      <br><small>3.3</small>
      <div class=parablock>
        <p class=para>De man heeft tijdens de mondelinge behandeling in hoger beroep van 9 oktober 2019 verweer gevoerd. De man is – kort gezegd – van mening dat het verzoek van de vrouw om <span style=\"background-color: #FFEBEB\">geen omgangsregeling</span> vast te leggen, moet worden afgewezen. Sinds hij eind 2018 even in voorlopige hechtenis heeft gezeten, heeft hij positieve stappen gezet. Hij gebruikt geen drugs meer en gaat starten met EMDR therapie. Hij heeft een <span style=\"background-color: #FFEBEB\">bewindvoerder</span> en staat onder <span style=\"background-color: #FFEBEB\">toezicht</span> van de reclassering. Verder heeft hij zich aangemeld bij Terwille, die een huis voor hem hebben geregeld en waar hij een vaste <span style=\"background-color: #FFEBEB\">begeleider</span> heeft. Ook heeft  de <span style=\"background-color: #FFFFCC\">minderjarige</span>  voorzichtig laten blijken toch contact te willen. De <span style=\"background-color: #FFFFCC\">omgang</span> zal uiteraard stapsgewijs moeten worden opgebouwd. </p>
        <p class=para>Vervolgens heeft de man, in navolging van het hierna te noemen aanvullende advies van <span style=\"background-color: #FFEBEB\">de raad</span>, net als de vrouw, verzocht de zaak voor zes maanden aan te houden. </p>
      </div>
      <br><small>3.4</small>
      <p class=para>De raad heeft zijn advies aangevuld tijdens de mondelinge behandeling in hoger beroep van 9 oktober 2019 en heeft het hof geadviseerd de behandeling van de zaak aan te houden voor de duur van zes maanden. De <span style=\"background-color: #FFFFCC\">vader</span> laat een positieve lijn zien, maar de situatie moet eerst stabieler worden. Voor  de <span style=\"background-color: #FFFFCC\">minderjarige</span>  is het belangrijk dat haar <span style=\"background-color: #FFEBEB\">veiligheid</span> wordt gewaarborgd en dat, als er nu weer stappen worden gezet, dit traject niet opnieuw wordt afgebroken. Dit is ook van belang voor het vertrouwen van de vrouw in een dergelijk traject. Zij moet als opvoeder van  de <span style=\"background-color: #FFFFCC\">minderjarige</span>  stabiel blijven. Omdat  de <span style=\"background-color: #FFFFCC\">minderjarige</span>  een voorzichtige interesse laat zien, kan de <span style=\"background-color: #FFEBEB\">GI</span> bekijken of eerst contact mogelijk is via het sturen van kaarten. Zo weet de man beter wat er speelt in het leven van  de <span style=\"background-color: #FFFFCC\">minderjarige</span>  en kan de <span style=\"background-color: #FFEBEB\">GI</span> zien of hij bij haar belevingswereld kan aansluiten. Gedurende de aanhouding kan worden toegewerkt naar <span style=\"background-color: #FFEBEB\">contactherstel</span>, maar dit betekent niet dat er na zes maanden al direct <span style=\"background-color: #FFFFCC\">omgang</span> kan en zal zijn, aldus <span style=\"background-color: #FFEBEB\">de raad</span>.</p>
      <br><small>3.5</small>
      <div class=parablock>
        <p class=para>Het hof stelt voorop dat de hierna te noemen feiten en omstandigheden een nieuwe beoordeling van de <span style=\"background-color: #FFFFCC\">omgangsregeling</span> rechtvaardigen.</p>
        <p class=para>Uit de stukken in het dossier en het verhandelde ter zitting in hoger beroep is het volgende gebleken. De verstandhouding en <span style=\"background-color: #FFEBEB\">communicatie</span> tussen partijen is al jaren <span style=\"background-color: #FFEBEB\">ernstig</span> <span style=\"background-color: #FFEBEB\">verstoord</span>, waarbij  de <span style=\"background-color: #FFFFCC\">minderjarige</span>  is blootgesteld aan <span style=\"background-color: #FFEBEB\">huiselijk geweld</span>. Door de jaren heen is regelmatig een melding gedaan bij de politie, is <span style=\"background-color: #FFEBEB\">Veilig Thuis</span> vaak ingeschakeld en zijn door <span style=\"background-color: #FFEBEB\">de raad</span> meerdere <span style=\"background-color: #FFEBEB\">onderzoeken</span> verricht. In het <span style=\"background-color: #FFEBEB\">drangkader</span> is ook de <span style=\"background-color: #FFEBEB\">GI</span> eerder betrokken geweest. Sinds de zomer van 2018 is er <span style=\"background-color: #FFEBEB\">geen omgang</span> meer tussen de man en  de <span style=\"background-color: #FFFFCC\">minderjarige</span>  . In december 2018 heeft een incident plaatsgevonden waarbij de man de vrouw heeft <span style=\"background-color: #FFEBEB\">bedreigd</span>, waarna hij is aangehouden en de vrouw en  de <span style=\"background-color: #FFFFCC\">minderjarige</span>  in een Blijf groep zijn geplaatst. Naar aanleiding hiervan is  de <span style=\"background-color: #FFFFCC\">minderjarige</span>  op 25 december 2018 voorlopig onder <span style=\"background-color: #FFEBEB\">toezicht</span> gesteld. Vervolgens is uit het op verzoek van het hof uitgebrachte raadsrapport van 25 februari 2019 gebleken dat <span style=\"background-color: #FFEBEB\">de raad</span> een <span style=\"background-color: #FFFFCC\">omgangsregeling</span> met de man op dat moment niet in het belang van  de <span style=\"background-color: #FFFFCC\">minderjarige</span>  achtte. In het kader van de strafzaak is de man in april 2019 een <span style=\"background-color: #FFEBEB\">contactverbod</span> ten aanzien van de vrouw opgelegd (de man is hiervan in hoger beroep gegaan). Blijkens het op 8 maart 2019 uitgebrachte rapport van <span style=\"background-color: #FFEBEB\">psychologisch</span> <span style=\"background-color: #FFEBEB\">onderzoek</span> dat in het kader van de strafzaak is verricht door het NIFP, is bij de man sprake van ziekelijke stoornissen in de vorm van ADHD, PTSS en stoornissen in het gebruik van cannabis en speed. Tevens is sprake van een gebrekkige <span style=\"background-color: #FFEBEB\">ontwikkeling</span> van de geestvermogens in de vorm van een persoonlijkheidsstoornis met gemengde trekken. Als interventieadvies worden bijzondere voorwaarden genoemd waaronder: het meewerken aan het instellen van medicatie in verband met ADHD; ambulante behandeling van de persoonlijkheidsproblematiek, waarvan een <span style=\"background-color: #FFEBEB\">agressieregulatietraining</span> onderdeel uitmaakt en verslavingsbehandeling.</p>
        <p class=para>Uit recente informatie van de <span style=\"background-color: #FFEBEB\">GI</span> van 2 oktober 2019 is gebleken dat de man grote stappen heeft gezet richting zijn herstel, dat hij zich aan de afspraken houdt en  dat hij leerbaar lijkt te zijn.  de <span style=\"background-color: #FFFFCC\">minderjarige</span>  lijkt wat open te staan voor contact met haar <span style=\"background-color: #FFFFCC\">vader</span>, maar dit moet wel langzaamaan en onder <span style=\"background-color: #FFEBEB\">begeleiding</span> worden opgebouwd, waarbij de man zich aan strikte voorwaarden zal moeten houden. Inmiddels is door de <span style=\"background-color: #FFEBEB\">GI</span> ook een verzoek ingediend tot verlenging van de <span style=\"background-color: #FFEBEB\">ondertoezichtstelling</span> voor twaalf maanden. </p>
      </div>
      <br><small>3.6</small>
      <div class=parablock>
        <p class=para>Gelet op het voorgaande zal de man nog een intensief traject dienen te doorlopen. Bij de mondelinge behandeling is gebleken dat beide <span style=\"background-color: #FFFFCC\">ouders</span> welwillend en gemotiveerd zijn. Tot voor kort was de situatie zeer zorgelijk als gevolg van de <span style=\"background-color: #FFEBEB\">ernstig</span> <span style=\"background-color: #FFEBEB\">verstoorde</span> verstandhouding tussen partijen. Heel recent hebben zich positieve <span style=\"background-color: #FFEBEB\">ontwikkelingen</span> aan de zijde van de man voorgedaan. Dit is echter nog zeer pril en het is onduidelijk hoe en op welke termijn deze <span style=\"background-color: #FFEBEB\">ontwikkelingen</span> zich zullen voortzetten. Aan de zijde van de vrouw en  de <span style=\"background-color: #FFFFCC\">minderjarige</span>  zal het vertrouwen moeten groeien op basis van de zichtbare resultaten van de <span style=\"background-color: #FFEBEB\">begeleiding</span> en behandeling van de man. Het is positief dat de man inzicht heeft gegeven in de NIFP-rapportage. De <span style=\"background-color: #FFEBEB\">GI</span> kan aldus de mogelijkheden voor een traject van <span style=\"background-color: #FFEBEB\">contactherstel</span> beter beoordelen en <span style=\"background-color: #FFEBEB\">begeleiden</span> en zo de (emotionele) <span style=\"background-color: #FFEBEB\">veiligheid</span> van  de <span style=\"background-color: #FFFFCC\">minderjarige</span>  waarborgen. In de huidige stand van zaken is echter een <span style=\"background-color: #FFFFCC\">omgangsregeling</span> niet bepaalbaar en evenmin is duidelijk of dit na een aanhoudingsperiode van zes maanden wel het geval zal zijn. Dit maakt dat het hof de zaak niet zal aanhouden, het verzoek van de vrouw om <span style=\"background-color: #FFEBEB\">geen omgangsregeling</span> vast te stellen zal toewijzen en de bestreden beschikking in zoverre zal vernietigen. </p>
        <p class=para>De <span style=\"background-color: #FFEBEB\">GI</span> heeft de mogelijkheden om regie te voeren als het gaat om <span style=\"background-color: #FFEBEB\">contactherstel</span>. Daarnaast geeft de wet de <span style=\"background-color: #FFEBEB\">GI</span> de optie om – op termijn en wanneer hiertoe mogelijkheden worden gezien – op laagdrempelige wijze bij de <span style=\"background-color: #FFFFCC\">kinderrechter</span> een <span style=\"background-color: #FFFFCC\">omgangsregeling</span> tussen de man en  de <span style=\"background-color: #FFFFCC\">minderjarige</span>  vast te laten leggen. </p>
      </div>
      <br><small>3.7</small>
      <p class=para>Dit leidt tot de volgende beslissing.</p>
      <h4 class=para-title>
      <br><small>4</small>De beslissing</h4>
    <div class=parablock>
      <p class=para>Het hof:  </p>
    </div>
    <div class=parablock>
      <p class=para>vernietigt de beschikking waarvan beroep, voor zover aan het oordeel van het hof onderworpen, en in zoverre opnieuw beschikkende:</p>
    </div>
    <div class=parablock>
      <p class=para>bepaalt, met wijziging van de beschikking van de rechtbank Noord-Holland van 29 juli 2015 in zoverre, dat tussen de man en  de <span style=\"background-color: #FFFFCC\">minderjarige</span>  <span style=\"background-color: #FFEBEB\">geen omgangsregeling</span> zal gelden;</p>
    </div>
    <div class=parablock>
      <p class=para>verklaart deze beschikking tot zover uitvoerbaar bij voorraad;</p>
    </div>
    <div class=parablock>
      <p class=para>wijst af het in hoger beroep meer of anders verzochte.</p>
    </div>
    <div class=parablock>
      <p class=para>Deze beschikking is gegeven door mr. A.N. van de Beek, mr. G.W. Brands-Bottema en mr. P.J.W.M. Sliepenbeek, in tegenwoordigheid van de griffier, en is op 3 december 2019 in het openbaar uitgesproken door de voorzitter.</p>
    </div>
    <nav class=references><a style="color: #008000; text-decoration: underline; font-weight: bold; " href=http://deeplink.rechtspraak.nl/uitspraak?id=ECLI:NL:GHAMS:2019:4449 target=_blank>Bron: Rechtspraak.nl ECLI:NL:GHAMS:2019:4449</a></nav></article>