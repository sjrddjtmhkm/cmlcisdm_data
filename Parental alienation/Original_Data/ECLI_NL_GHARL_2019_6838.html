<article class=article><dl class=ecli_info>
<h3><strong>Inhoudsindicatie</strong></h3>
      Voortzetting van de <span style=\"background-color: #FFEBEB\">ondertoezichtstelling</span> dient geen haalbaar doel (door houding en gedrag van de <span style=\"background-color: #FFFFCC\">moeder</span>) en wordt beëindigd.
    <dt>Instantie</dt>
<dd>Gerechtshof Arnhem-Leeuwarden</dd>
<dt>Uitspraakdatum</dt>
<dd>2019-08-20</dd>
<dt>Publicatiedatum</dt>
<dd>2019-09-11</dd>
<dt>Zaaknummer</dt>
<dd>200.259.150/01</dd>
<dt>Procedure</dt>
<dd>Hoger beroep</dd>
<dt>Rechtsgebied</dt>
<dd>Civiel recht; Personen- en familierecht</dd>
<dt>Vindplaatsen</dt>
<dd>Rechtspraak.nl</dd>
</dl>
<h3><strong>Uitspraak</strong></h3>
  
    GERECHTSHOF ARNHEM-LEEUWARDEN
    <div class=parablock>
      <p class=para>locatie Leeuwarden</p>
    </div>
    <div class=parablock>
      <p class=para>afdeling civiel recht</p>
    </div>
    <div class=parablock>
      <p class=para>zaaknummer gerechtshof 200.259.150/01</p>
      <p class=para>(zaaknummer rechtbank Noord-Nederland C/17/164717 / FJ RK 18-1250)</p>
    </div>
    <div class=parablock>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>beschikking van 20 augustus 2019 </strong></p>
    </div>
    <div class=parablock>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>
           verzoekster 
        ,</strong></p>
      <p class=para>wonende te  A  ,</p>
      <p class=para>verzoekster in hoger beroep,</p>
      <p class=para>verder te noemen: de <span style=\"background-color: #FFFFCC\">moeder</span>,</p>
      <p class=para>advocaat: mr. J.M.M. Pater te Emmeloord, </p>
    </div>
    <div class=parablock>
      <p class=para>en</p>
    </div>
    <div class=parablock>
      <p class=para>de gecertificeerde instelling</p>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>Regiecentrum <span style=\"background-color: #FFEBEB\">Bescherming</span> en <span style=\"background-color: #FFEBEB\">Veiligheid</span>,</strong></p>
      <p class=para>verweerster in hoger beroep,</p>
      <p class=para>gevestigd te Leeuwarden,</p>
      <p class=para>verder te noemen: de GI. <?linebreak ?></p>
      <p class=para>Als belanghebbende is aangemerkt:</p>
    </div>
    <div class=parablock>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>
           de <span style=\"background-color: #FFFFCC\">vader</span> 
        </strong>, </p>
      <p class=para>wonende te  B  ,</p>
      <p class=para>verder te noemen: de <span style=\"background-color: #FFFFCC\">vader</span>.</p>
    </div>
    <h4 class=para-title>
      <br><small>1</small>Het geding in eerste aanleg</h4>
    <div class=parablock>
      <p class=para>Het hof verwijst voor het geding in eerste aanleg naar de beschikking van de rechtbank Noord-Nederland, locatie Leeuwarden, van 6 maart 2019, uitgesproken onder voormeld zaaknummer.</p>
    </div>
    <h4 class=para-title>
      <br><small>2</small>Het geding in hoger beroep</h4>
    <br><small>2.1</small>
      <p class=para>Het verloop van de procedure blijkt uit:</p>
      <p class=para>- het beroepschrift met productie(s), ingekomen op 6 mei 2019;</p>
      <p class=para>- een journaalbericht van mr. Pater van 3 juni 2019 met productie(s);</p>
      <p class=para>- een brief van de <span style=\"background-color: #FFEBEB\">GI</span> van 6 juni 2019 met productie(s);</p>
      <p class=para>- een journaalbericht van mr. Pater van 19 juni 2019 met productie(s);</p>
      <p class=para>- een journaalbericht van mr. Pater van 5 juli 2019;</p>
      <p class=para>- een brief van de <span style=\"background-color: #FFEBEB\">GI</span> van 8 juli 2019 met productie(s);</p>
      <p class=para>- een journaalbericht van mr. Pater van 8 juli 2019 met productie(s).</p>
      <br><small>2.2</small>
      <p class=para>De mondelinge behandeling heeft op 10 juli 2019 plaatsgevonden. De <span style=\"background-color: #FFFFCC\">moeder</span> is verschenen, bijgestaan door mr. K. Benchaïb (kantoorgenoot van mr. Pater). Namens de <span style=\"background-color: #FFEBEB\">GI</span> zijn verschenen  C  , mevrouw  D  en mevrouw  E  . </p>
      <h4 class=para-title>
      <br><small>3</small>De feiten</h4>
    <br><small>3.1</small>
      <p class=para>Uit de inmiddels verbroken relatie tussen de <span style=\"background-color: #FFFFCC\">vader</span> en de <span style=\"background-color: #FFFFCC\">moeder</span> is  in  2013  de <span style=\"background-color: #FFFFCC\">minderjarige</span>  (verder te noemen:  de <span style=\"background-color: #FFFFCC\">minderjarige</span>  ) geboren, over wie de <span style=\"background-color: #FFFFCC\">ouders</span> gezamenlijk het <span style=\"background-color: #FFEBEB\">gezag</span> uitoefenen.  de <span style=\"background-color: #FFFFCC\">minderjarige</span>  woont bij de <span style=\"background-color: #FFFFCC\">moeder</span>.</p>
      <br><small>3.2</small>
      <div class=parablock>
        <p class=para>Bij beschikking van 7 maart 2018 heeft de <span style=\"background-color: #FFFFCC\">kinderrechter</span>  de <span style=\"background-color: #FFFFCC\">minderjarige</span>  onder <span style=\"background-color: #FFEBEB\">toezicht</span> gesteld van de <span style=\"background-color: #FFEBEB\">GI</span> tot 7 maart 2019. Deze termijn  is verlengd bij de bestreden beschikking tot </p>
        <p class=para>7 maart 2020.</p>
      </div>
      <br><small>3.3</small>
      <div class=parablock>
        <p class=para>Bij beschikking van 14 december 2018 is het verzoek van de <span style=\"background-color: #FFEBEB\">GI</span> tot machtiging tot <span style=\"background-color: #FFEBEB\">uithuisplaatsing</span> van  de <span style=\"background-color: #FFFFCC\">minderjarige</span>  aangehouden en is door de <span style=\"background-color: #FFFFCC\">kinderrechter</span> een nader </p>
        <p class=para>NIFP-onderzoek gelast. Bij beschikking van 18 januari 2019 heeft de <span style=\"background-color: #FFFFCC\">kinderrechter</span> hiertoe een deskundige benoemd ter beantwoording van de in die beschikking vermelde <span style=\"background-color: #FFEBEB\">onderzoeksvragen</span> met betrekking tot het verzoek tot <span style=\"background-color: #FFEBEB\">uithuisplaatsing</span> van  de <span style=\"background-color: #FFFFCC\">minderjarige</span>  en de mogelijkheden tot het vormgeven van (structureel) contact tussen  de <span style=\"background-color: #FFFFCC\">minderjarige</span>  en de <span style=\"background-color: #FFFFCC\">vader</span>.</p>
      </div>
      <br><small>3.4</small>
      <p class=para>Bij beschikking van 19 april 2019 heeft de <span style=\"background-color: #FFFFCC\">kinderrechter</span> de <span style=\"background-color: #FFEBEB\">GI</span> (vervangende) toestemming verleend om in het kader van de <span style=\"background-color: #FFEBEB\">ondertoezichtstelling</span> gesprekken met alleen  de <span style=\"background-color: #FFFFCC\">minderjarige</span>  te voeren.</p>
      <br><small>3.5</small>
      <div class=parablock>
        <p class=para>Het door het NIFP uitgevoerde <span style=\"background-color: #FFEBEB\">onderzoek</span> is vastgelegd in drie rapporten van </p>
        <p class=para>10 mei 2019. Naar aanleiding van de uitkomsten van deze rapporten heeft de <span style=\"background-color: #FFEBEB\">GI</span> de <span style=\"background-color: #FFFFCC\">kinderrechter</span>, bij verzoekschrift van 5 juni 2019, verzocht om de <span style=\"background-color: #FFEBEB\">ondertoezichtstelling</span> van  de <span style=\"background-color: #FFFFCC\">minderjarige</span>  tussentijds op te heffen.</p>
      </div>
      <br><small>3.6</small>
      <div class=parablock>
        <p class=para>Bij beschikking van 5 juli 2019 heeft de <span style=\"background-color: #FFFFCC\">kinderrechter</span> zijn beslissing op voormeld verzoek van de <span style=\"background-color: #FFEBEB\">GI</span> aangehouden tot aan de pro forma zitting van 4 september 2019 en de <span style=\"background-color: #FFEBEB\">GI</span> verzocht om de beschikking van het hof zo spoedig mogelijk, doch in ieder geval voor</p>
        <p class=para>4 september 2019, aan de rechtbank toe te zenden.</p>
      </div>
      <h4 class=para-title>
      <br><small>4</small>De omvang van het geschil</h4>
    <br><small>4.1</small>
      <p class=para>Bij de bestreden – uitvoerbaar bij voorraad verklaarde – beschikking van 6 maart 2019 heeft de <span style=\"background-color: #FFFFCC\">kinderrechter</span> de termijn van de <span style=\"background-color: #FFEBEB\">ondertoezichtstelling</span> verlengd tot 7 maart 2020.</p>
      <br><small>4.2</small>
      <p class=para>De <span style=\"background-color: #FFFFCC\">moeder</span> is in hoger beroep gekomen van de bestreden beschikking. Zij beoogt het geschil in hoger beroep in volle omvang aan de orde te stellen. De <span style=\"background-color: #FFFFCC\">moeder</span> verzoekt het hof, uitvoerbaar bij voorraad, de bestreden beschikking te vernietigen en opnieuw rechtdoende het inleidend verzoek van de <span style=\"background-color: #FFEBEB\">GI</span> af te wijzen.</p>
      <br><small>4.3</small>
      <p class=para>De <span style=\"background-color: #FFEBEB\">GI</span> heeft geen verweerschrift ingediend maar ter zitting aangegeven zich te refereren aan het oordeel van het hof.</p>
      <h4 class=para-title>
      <br><small>5</small>De motivering van de beslissing</h4>
    <br><small>5.1</small>
      <p class=para>Ingevolge het bepaalde in artikel 1:260, eerste lid, in verband met artikel 1:255, eerste lid, van het Burgerlijk Wetboek (BW) kan de <span style=\"background-color: #FFFFCC\">kinderrechter</span> de <span style=\"background-color: #FFEBEB\">ondertoezichtstelling</span> van een <span style=\"background-color: #FFFFCC\">minderjarige</span> verlengen met ten hoogste een jaar indien een <span style=\"background-color: #FFFFCC\">minderjarige</span> zodanig opgroeit, dat hij in zijn <span style=\"background-color: #FFEBEB\">ontwikkeling</span> <span style=\"background-color: #FFEBEB\">ernstig</span> wordt <span style=\"background-color: #FFEBEB\">bedreigd</span>, en:</p>
      <p class=para>a. de zorg die in verband met het wegnemen van de <span style=\"background-color: #FFEBEB\">bedreiging</span> noodzakelijk is voor de <span style=\"background-color: #FFFFCC\">minderjarige</span> of voor zijn <span style=\"background-color: #FFFFCC\">ouders</span> of de <span style=\"background-color: #FFFFCC\">ouder</span> die het <span style=\"background-color: #FFEBEB\">gezag</span> uitoefenen, door dezen niet of onvoldoende wordt geaccepteerd, en</p>
      <p class=para>b. de verwachting gerechtvaardigd is dat de <span style=\"background-color: #FFFFCC\">ouders</span> of de <span style=\"background-color: #FFFFCC\">ouder</span> die het <span style=\"background-color: #FFEBEB\">gezag</span> uitoefenen binnen een gelet op de persoon en de <span style=\"background-color: #FFEBEB\">ontwikkeling</span> van de <span style=\"background-color: #FFFFCC\">minderjarige</span> aanvaardbaar te achten termijn, de verantwoordelijkheid voor de verzorging en opvoeding, bedoeld in artikel 1:247, tweede lid, BW, in staat zijn te dragen.</p>
      <br><small>5.2</small>
      <p class=para>Het hof oordeelt op grond van de stukken dat ten tijde van de bestreden beschikking was voldaan aan het wettelijke criterium voor (de verlenging van de) <span style=\"background-color: #FFEBEB\">ondertoezichtstelling</span> van  de <span style=\"background-color: #FFFFCC\">minderjarige</span>  . Echter, op basis van de hierna uitgebrachte NIFP-rapporten van 10 mei 2019, het verzoek van de <span style=\"background-color: #FFEBEB\">GI</span> tot het tussentijds opheffen van de <span style=\"background-color: #FFEBEB\">ondertoezichtstelling</span> en hetgeen (verder) tijdens de mondelinge behandeling naar voren is gekomen, is het hof van oordeel dat de <span style=\"background-color: #FFEBEB\">ondertoezichtstelling</span> niet langer voortgezet dient te worden. Het hof overweegt hiertoe het volgende.</p>
      <br><small>5.3</small>
      <p class=para>Uit het dossier blijkt dat er sprake is van een langdurige (juridische) strijd tussen de <span style=\"background-color: #FFFFCC\">ouders</span> die steeds meer is <span style=\"background-color: #FFEBEB\">verhard</span>, waardoor de situatie nu klem zit. Vanwege een volledig gebrek aan vertrouwen in elkaar en de voortdurende <span style=\"background-color: #FFEBEB\">spanningen</span> van de <span style=\"background-color: #FFFFCC\">moeder</span> bij eventuele <span style=\"background-color: #FFFFCC\">omgang</span> tussen de <span style=\"background-color: #FFFFCC\">vader</span> en  de <span style=\"background-color: #FFFFCC\">minderjarige</span>  vindt er op dit moment helemaal <span style=\"background-color: #FFEBEB\">geen omgang</span> plaats. Pogingen hiertoe, waaronder <span style=\"background-color: #FFEBEB\">begeleide</span> <span style=\"background-color: #FFFFCC\">omgang</span> via  F  , zijn gestrand en diverse <span style=\"background-color: #FFEBEB\">hulpverleningstrajecten</span> (waaronder  G  en  H  ) gericht op de verbetering van de <span style=\"background-color: #FFEBEB\">communicatie</span> tussen de <span style=\"background-color: #FFFFCC\">ouders</span> hebben geen effect gehad. Ook individuele <span style=\"background-color: #FFEBEB\">hulpverlening</span> voor de <span style=\"background-color: #FFFFCC\">moeder</span> komt niet van de grond omdat zij aangeeft geen hulpvraag te hebben, terwijl  H  duidelijk heeft aangegeven dat er zicht moet komen op de eigen problematiek van de <span style=\"background-color: #FFFFCC\">moeder</span> betreffende wat zij niet op  de <span style=\"background-color: #FFFFCC\">minderjarige</span>  mag overdragen, het toestaan dat  de <span style=\"background-color: #FFFFCC\">minderjarige</span>  een (biologische) <span style=\"background-color: #FFFFCC\">vader</span> heeft en om de negatieve kijk van  de <span style=\"background-color: #FFFFCC\">minderjarige</span>  op hem te neutraliseren. Omdat het <span style=\"background-color: #FFEBEB\">conflict</span> tussen de <span style=\"background-color: #FFFFCC\">ouders</span>, en dan met name de weerstand van de <span style=\"background-color: #FFFFCC\">moeder</span> tegen <span style=\"background-color: #FFFFCC\">omgang</span> en  de <span style=\"background-color: #FFFFCC\">minderjarige</span>  bewustzijn van de <span style=\"background-color: #FFEBEB\">diskwalificering</span> van de <span style=\"background-color: #FFFFCC\">moeder</span> richting de <span style=\"background-color: #FFFFCC\">vader</span>, naar de mening van <span style=\"background-color: #FFEBEB\">de raad</span> en de <span style=\"background-color: #FFFFCC\">kinderrechter</span> een <span style=\"background-color: #FFEBEB\">ernstige</span> <span style=\"background-color: #FFEBEB\">bedreiging</span> vormt voor de sociaal-emotionele <span style=\"background-color: #FFEBEB\">ontwikkeling</span> van  de <span style=\"background-color: #FFFFCC\">minderjarige</span>  is zij in 2018 onder <span style=\"background-color: #FFEBEB\">toezicht</span> gesteld, teneinde er voor te zorgen dat  de <span style=\"background-color: #FFFFCC\">minderjarige</span>  onbelast contact met beide <span style=\"background-color: #FFFFCC\">ouders</span> kan hebben. Het is de <span style=\"background-color: #FFEBEB\">GI</span> vervolgens niet gelukt om dit contact tot stand te brengen, omdat het onmogelijk is gebleken om tot afspraken met de <span style=\"background-color: #FFFFCC\">moeder</span> te komen en -ondanks een schriftelijke aanwijzing- tot gesprekken met  de <span style=\"background-color: #FFFFCC\">minderjarige</span>  , en om zicht te krijgen op haar <span style=\"background-color: #FFEBEB\">ontwikkeling</span>. Er is sprake van een <span style=\"background-color: #FFEBEB\">verstoorde</span> samenwerking tussen de <span style=\"background-color: #FFEBEB\">GI</span> en de <span style=\"background-color: #FFFFCC\">moeder</span>, waarbij de <span style=\"background-color: #FFEBEB\">GI</span> aangeeft dat de <span style=\"background-color: #FFFFCC\">moeder</span> iedere vorm van <span style=\"background-color: #FFF0DD\">medewerking</span> afhoudt en de <span style=\"background-color: #FFFFCC\">moeder</span> stelt geen vertrouwen te hebben in de werkwijze van de GI. Omdat op deze manier niet aan de <span style=\"background-color: #FFEBEB\">ontwikkelingsbedreigingen</span> van  de <span style=\"background-color: #FFFFCC\">minderjarige</span>  gewerkt kon worden en de <span style=\"background-color: #FFEBEB\">jeugdbeschermers</span> zorgelijke <span style=\"background-color: #FFEBEB\">signalen</span> zagen wat betreft de belasting van de <span style=\"background-color: #FFFFCC\">moeder</span> van  de <span style=\"background-color: #FFFFCC\">minderjarige</span>  waar het haar <span style=\"background-color: #FFFFCC\">vader</span> betreft, heeft de <span style=\"background-color: #FFEBEB\">GI</span> in november 2018 een verzoek tot machtiging tot <span style=\"background-color: #FFEBEB\">uithuisplaatsing</span> van  de <span style=\"background-color: #FFFFCC\">minderjarige</span>  ingediend om zodoende vanaf een neutrale plek aan het <span style=\"background-color: #FFFFCC\">ouderlijk</span> <span style=\"background-color: #FFEBEB\">conflict</span> en de <span style=\"background-color: #FFEBEB\">contactopbouw</span> tussen  de <span style=\"background-color: #FFFFCC\">minderjarige</span>  en de <span style=\"background-color: #FFFFCC\">vader</span> te werken.  de <span style=\"background-color: #FFFFCC\">minderjarige</span>  heeft volgens de <span style=\"background-color: #FFEBEB\">GI</span> uitspraken gedaan die er op wijzen dat de <span style=\"background-color: #FFFFCC\">moeder</span> negatieve gebeurtenissen en/of belevingen van vroeger met haar deelt. </p>
    
    
      <br><small>5.4</small>
      <p class=para>Uit de NIFP-rapporten volgt dat een <span style=\"background-color: #FFEBEB\">uithuisplaatsing</span> niet in het belang van  de <span style=\"background-color: #FFFFCC\">minderjarige</span>  wordt geacht, kort gezegd omdat  de <span style=\"background-color: #FFFFCC\">minderjarige</span>  niet in haar <span style=\"background-color: #FFEBEB\">ontwikkeling</span> wordt <span style=\"background-color: #FFEBEB\">bedreigd</span> en in een veilige gezinssituatie opgroeit. Uit het rapport blijkt daarnaast dat onder de huidige <span style=\"background-color: #FFEBEB\">conflictueuze</span> omstandigheden tussen de <span style=\"background-color: #FFFFCC\">ouders</span>, waarbij het op gang brengen van <span style=\"background-color: #FFFFCC\">omgang</span> alleen maar <span style=\"background-color: #FFEBEB\">spanning</span> en <span style=\"background-color: #FFEBEB\">stress</span> bij zowel de <span style=\"background-color: #FFFFCC\">moeder</span> als  de <span style=\"background-color: #FFFFCC\">minderjarige</span>  veroorzaakt, het contact tussen  de <span style=\"background-color: #FFFFCC\">minderjarige</span>  en haar <span style=\"background-color: #FFFFCC\">vader</span> schadelijk zal zijn.  de <span style=\"background-color: #FFFFCC\">minderjarige</span>  ervaart daarbij een <span style=\"background-color: #FFEBEB\">ernstig</span> <span style=\"background-color: #FFEBEB\">loyaliteitsconflict</span>, wat zij heeft opgelost met een duidelijke keuze voor haar <span style=\"background-color: #FFFFCC\">moeder</span>, met ontkenning van de <span style=\"background-color: #FFFFCC\">vader</span> tot gevolg. De <span style=\"background-color: #FFEBEB\">spanning</span> die  de <span style=\"background-color: #FFFFCC\">minderjarige</span>  toont en haar afwijzende houding ten aanzien van de <span style=\"background-color: #FFFFCC\">vader</span> lijkt gebaseerd op haar band met de <span style=\"background-color: #FFFFCC\">moeder</span> van wie ze afhankelijk is. De <span style=\"background-color: #FFFFCC\">moeder</span> ziet volgens het NIFP niet in welke functie de <span style=\"background-color: #FFFFCC\">vader</span> als <span style=\"background-color: #FFFFCC\">ouder</span> van  de <span style=\"background-color: #FFFFCC\">minderjarige</span>  zou kunnen hebben en op welke wijze  de <span style=\"background-color: #FFFFCC\">minderjarige</span>  hierbij in haar <span style=\"background-color: #FFEBEB\">ontwikkeling</span> baat zou kunnen hebben. Evenwel dient voorafgaand aan het op gang brengen van een <span style=\"background-color: #FFFFCC\">omgangsregeling</span> het <span style=\"background-color: #FFEBEB\">conflict</span> tussen beide <span style=\"background-color: #FFFFCC\">ouders</span> eerst zo te worden opgelost dat zij onderling tot voldoende begrip, vertrouwen en respect kunnen komen in elkaar als <span style=\"background-color: #FFFFCC\">ouder</span>. Dit kan volgens het NIFP bewerkstelligd worden door middel van systeemtherapie. </p>
      <br><small>5.5</small>
      <p class=para>Hoewel de <span style=\"background-color: #FFEBEB\">GI</span> van mening is dat de geconstateerde <span style=\"background-color: #FFEBEB\">ontwikkelingsbedreigingen</span> nog onverminderd aanwezig zijn en er (inmiddels) van <span style=\"background-color: #FFEBEB\">ouderverstoting</span> kan worden gesproken, heeft zij aangegeven dat een <span style=\"background-color: #FFEBEB\">ondertoezichtstelling</span> onder de huidige omstandigheden, met name gelet op de uitkomsten van het NIFP-onderzoek, op dit moment geen meerwaarde heeft. </p>
      <br><small>5.6</small>
      <div class=parablock>
        <p class=para>Zoals het hof ook in zijn eerdere beschikking van 28 juni 2018 - aangaande de <span style=\"background-color: #FFFFCC\">zorgregeling</span> tussen de <span style=\"background-color: #FFFFCC\">vader</span> en  de <span style=\"background-color: #FFFFCC\">minderjarige</span>  - heeft overwogen vormen de bezwaren van de <span style=\"background-color: #FFFFCC\">moeder</span> (vanuit het verleden) richting de <span style=\"background-color: #FFFFCC\">vader</span> onvoldoende reden om  de <span style=\"background-color: #FFFFCC\">minderjarige</span>  en de <span style=\"background-color: #FFFFCC\">vader</span> het recht op <span style=\"background-color: #FFFFCC\">omgang</span> met elkaar te ontnemen. Niet ter discussie staat dat  de <span style=\"background-color: #FFFFCC\">minderjarige</span>  een vrolijk meisje is met wie het zowel thuis als op school goed gaat. Het hof benadrukt echter dat een</p>
        <p class=para>fundamenteel recht van ieder <span style=\"background-color: #FFFFCC\">kind</span> is contact met en betrokkenheid van beide <span style=\"background-color: #FFFFCC\">ouders</span>; weten wie je <span style=\"background-color: #FFFFCC\">moeder</span> en <span style=\"background-color: #FFFFCC\">vader</span> zijn. Wanneer hierin (al vanaf jonge leeftijd) iets mis gaat is de kans groot dat er problemen ontstaan met het zelfbeeld, het aangaan van relaties, moeite hebben met vertrouwen en (gezond) loskomen of zich juist keren/afzetten tegen de verzorgende <span style=\"background-color: #FFFFCC\">ouder</span>, welke problemen veelal ontstaan tijden de adolescentie. Het hof vindt het zeer zorgelijk dat de <span style=\"background-color: #FFFFCC\">moeder</span> ondanks alle adviezen, inspanningen, diverse <span style=\"background-color: #FFEBEB\">hulpverleningstrajecten</span> die haar mede via de <span style=\"background-color: #FFEBEB\">ondertoezichtstelling</span> toekwamen en het ontbreken van contra-indicaties voor contact niet in staat is gebleken om de <span style=\"background-color: #FFFFCC\">vader</span> enige rol te geven in het leven van  de <span style=\"background-color: #FFFFCC\">minderjarige</span>  , en dat zij rechterlijke uitspraken (zelfs als daarin een <span style=\"background-color: #FFEBEB\">dwangsom</span> is opgenomen) en schriftelijke aanwijzing(en) naast zich neerlegt. In dit hoger beroep is opnieuw gebleken dat de allesoverheersende weerstand van de <span style=\"background-color: #FFFFCC\">moeder</span> maakt dat zij haar rol in de door diverse professionals geuite zorgen rondom  de <span style=\"background-color: #FFFFCC\">minderjarige</span>  niet (h)erkent en niet in staat is om haar eigen gevoelens in het belang van haar dochter opzij te zetten. De <span style=\"background-color: #FFFFCC\">vader</span> krijgt geen kans om het beeld dat de <span style=\"background-color: #FFFFCC\">moeder</span> heeft bij te stellen, waardoor  de <span style=\"background-color: #FFFFCC\">minderjarige</span>  opgroeit met een door de <span style=\"background-color: #FFFFCC\">moeder</span> ingekleurd beeld van de <span style=\"background-color: #FFFFCC\">vader</span> zodat zij geen mogelijkheid heeft zich een eigen beeld, laat staan een positief beeld, van hem te vormen. Het hof onderschrijft het standpunt van de <span style=\"background-color: #FFEBEB\">GI</span> dat onderhavige problematiek, zoals <span style=\"background-color: #FFEBEB\">loyaliteitsproblemen</span> en <span style=\"background-color: #FFEBEB\">ouderverstoting</span>, wel door het NIFP wordt gesignaleerd maar dat in het rapport onderbelicht blijft wat de gevolgen van deze <span style=\"background-color: #FFEBEB\">ontwikkelingsbedreigingen</span> voor  de <span style=\"background-color: #FFFFCC\">minderjarige</span>  (en beide <span style=\"background-color: #FFFFCC\">ouders</span>) op de lange termijn kunnen zijn. </p>
      </div>
      <div class=parablock>
        <p class=para>Ook leest het hof in het rapport niets over de noodzaak van individuele <span style=\"background-color: #FFEBEB\">hulpverlening</span> voor de <span style=\"background-color: #FFFFCC\">moeder</span>, terwijl uit het rapport wel blijkt dat de <span style=\"background-color: #FFFFCC\">moeder</span> haar eigen angst en negatieve ervaringen in haar relatie met de <span style=\"background-color: #FFFFCC\">vader</span> (inmiddels) een plek lijkt te hebben gegeven en dat zij nu met haar nieuwe partner een ideaalplaatje wenst te vormen waarin geen ruimte voor de <span style=\"background-color: #FFFFCC\">vader</span> is. Informatie in het dossier vanuit de ROH-GGZ bevestigt dit beeld. Het hof constateert in dit verband dat er geen sprake (meer) is van onmacht bij de <span style=\"background-color: #FFFFCC\">moeder</span> maar van onwil. Voor zover de <span style=\"background-color: #FFFFCC\">moeder</span> stelt dat zij toe is aan rust merkt het hof op dat de <span style=\"background-color: #FFFFCC\">moeder</span> inmiddels ruimschoots de tijd heeft gehad om de situatie te doorbreken en tot oplossingen te komen, maar dat alle mogelijkheden die de <span style=\"background-color: #FFFFCC\">moeder</span> (en de <span style=\"background-color: #FFFFCC\">vader</span>) hierin zijn geboden tot niets hebben geleid. Naarmate de tijd verstrijkt zal de situatie rondom het (ontbreken van) contact tussen de <span style=\"background-color: #FFFFCC\">vader</span> en  de <span style=\"background-color: #FFFFCC\">minderjarige</span>  en het beeld dat  de <span style=\"background-color: #FFFFCC\">minderjarige</span>  meekrijgt over haar <span style=\"background-color: #FFFFCC\">vader</span>, alleen maar tot verdere verwijdering tussen hen leiden. </p>
      </div>
      <br><small>5.7</small>
      <p class=para>Het hof ziet zich voor een lastige keuze gesteld. Enerzijds is sprake van een situatie waarin de <span style=\"background-color: #FFFFCC\">ouders</span> doorlopend in een (juridische) strijd verkeren waarbij  de <span style=\"background-color: #FFFFCC\">minderjarige</span>  door de <span style=\"background-color: #FFFFCC\">moeder</span> belast wordt met <span style=\"background-color: #FFEBEB\">spanning</span> en onrust en anderzijds de situatie waarin  de <span style=\"background-color: #FFFFCC\">minderjarige</span>  de mogelijkheid wordt ontnomen om een band met haar <span style=\"background-color: #FFFFCC\">vader</span> op te bouwen doordat de <span style=\"background-color: #FFFFCC\">moeder</span> iedere vorm van contact tegenhoudt. Het hof constateert, mede gelet op wat de <span style=\"background-color: #FFEBEB\">GI</span> en de <span style=\"background-color: #FFFFCC\">moeder</span> hierover hebben aangevoerd, dat de maatregel tot <span style=\"background-color: #FFEBEB\">ondertoezichtstelling</span> eerder tot een verdere verwijdering tussen de <span style=\"background-color: #FFFFCC\">ouders</span> heeft geleid dan dat de maatregel iets heeft opgeleverd. Gelet hierop en op alle middelen die tot op heden tevergeefs zijn ingezet, alsook de conclusies in het NIFP-rapport kan het hof niet anders dan vaststellen dat voortzetting van de <span style=\"background-color: #FFEBEB\">ondertoezichtstelling</span> geen haalbaar doel dient en gelet op alle extra <span style=\"background-color: #FFEBEB\">spanning</span> die het met zich brengt niet in het belang van  de <span style=\"background-color: #FFFFCC\">minderjarige</span>  is. Het hof neemt bij zijn afweging in aanmerking dat er op dit moment geen concrete zorgen zijn over (het functioneren van)  de <span style=\"background-color: #FFFFCC\">minderjarige</span>  . </p>
      <br><small>5.8</small>
      <p class=para>Het hof overweegt tot slot dat het nu aan de <span style=\"background-color: #FFFFCC\">moeder</span> is om ervoor te zorgen dat zij haar verantwoordelijkheid neemt en haar toezeggingen gestand doet. De <span style=\"background-color: #FFFFCC\">moeder</span> heeft ter zitting aangegeven dat zij begrijpt dat de <span style=\"background-color: #FFFFCC\">vader</span> een rol in het leven van  de <span style=\"background-color: #FFFFCC\">minderjarige</span>  zou moeten krijgen en dat zij openstaat voor systeemtherapie (via de gemeente), zoals het NIFP heeft geadviseerd, waarbij niet alleen de <span style=\"background-color: #FFFFCC\">ouders</span>, maar ook de nieuwe partners en eventueel grootouder(s) een rol hebben. Ook het hof acht deze vorm van therapie aangewezen, omdat uit het dossier duidelijk naar voren komt dat de <span style=\"background-color: #FFFFCC\">moeder</span>  de <span style=\"background-color: #FFFFCC\">minderjarige</span>  niet heeft kunnen stimuleren in het contact met de <span style=\"background-color: #FFFFCC\">vader</span> maar ook dat zij hierin door haar directe <span style=\"background-color: #FFF0DD\">omgeving</span> wordt gesteund en gesterkt. Het hof adviseert de <span style=\"background-color: #FFFFCC\">moeder</span> daarnaast om <span style=\"background-color: #FFEBEB\">hulpverlening</span> voor zichzelf in te zetten om meer inzicht te verkrijgen in haar houding en gedrag en met name de gevolgen hiervan voor de <span style=\"background-color: #FFEBEB\">ontwikkeling</span> van  de <span style=\"background-color: #FFFFCC\">minderjarige</span>  . Het spreekt voor zich dat een maandelijks telefoongesprek (met de huisarts of het wijkteam), zoals nu het geval, hiervoor volstrekt onvoldoende is. Het hof benadrukt de urgentie van voormelde <span style=\"background-color: #FFEBEB\">hulpverlening</span>, zodat er binnen afzienbare tijd aan het <span style=\"background-color: #FFEBEB\">contactherstel</span> tussen  de <span style=\"background-color: #FFFFCC\">minderjarige</span>  en de <span style=\"background-color: #FFFFCC\">vader</span> gewerkt kan worden aangezien er al veel kostbare tijd in het nog jonge leven van  de <span style=\"background-color: #FFFFCC\">minderjarige</span>  is verstreken.</p>
      <h4 class=para-title>
      <br><small>6</small>De slotsom</h4>
    <div class=parablock>
      <p class=para>Op grond van hetgeen hiervoor is overwogen zal het hof zal de bestreden beschikking, voor zover de beschikking de <span style=\"background-color: #FFEBEB\">ondertoezichtstelling</span> tot heden betreft, bekrachtigen. Het hof zal de bestreden beschikking met ingang van heden vernietigen en beslissen als hierna staat vermeld. </p>
    </div>
    <h4 class=para-title>
      <br><small>7</small>De beslissing</h4>
    <div class=parablock>
      <p class=para>Het hof, beschikkende in hoger beroep:</p>
    </div>
    <div class=parablock>
      <p class=para>bekrachtigt de beschikking van de <span style=\"background-color: #FFFFCC\">kinderrechter</span> in de rechtbank Noord-Nederland, locatie Leeuwarden, van 6 maart 2019, voor zover het de <span style=\"background-color: #FFEBEB\">ondertoezichtstelling</span> van  de <span style=\"background-color: #FFFFCC\">minderjarige</span>  tot heden betreft en vernietigt die beschikking voor het overige;</p>
    </div>
    <div class=parablock>
      <p class=para>en in zoverre opnieuw beslissende:</p>
    </div>
    <div class=parablock>
      <p class=para>wijst het verzoek van de <span style=\"background-color: #FFEBEB\">GI</span> tot (verlenging van de) <span style=\"background-color: #FFEBEB\">ondertoezichtstelling</span> van  de <span style=\"background-color: #FFFFCC\">minderjarige</span>  voor zover deze zich uitstrekt over de periode vanaf heden af;</p>
    </div>
    <div class=parablock>
      <p class=para>verklaart deze beschikking uitvoerbaar bij voorraad.</p>
    </div>
    <div class=parablock>
      <p class=para>Deze beschikking is gegeven door mrs. M.P. den Hollander, J.D.S.L. Bosch en </p>
      <p class=para>M.A.F. Holtvluwer-Veenstra, bijgestaan door mr. E. Klijn als griffier, en is op </p>
      <p class=para>20 augustus 2019 uitgesproken in het openbaar in tegenwoordigheid van de griffier.</p>
    </div>
    <nav class=references><a style="color: #008000; text-decoration: underline; font-weight: bold; " href=http://deeplink.rechtspraak.nl/uitspraak?id=ECLI:NL:GHARL:2019:6838 target=_blank>Bron: Rechtspraak.nl ECLI:NL:GHARL:2019:6838</a></nav></article>