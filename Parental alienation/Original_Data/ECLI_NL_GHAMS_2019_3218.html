<article class=article><dl class=ecli_info>
<h3><strong>Inhoudsindicatie</strong></h3>
      Hof is van oordeel dat de gronden voor de <span style=\"background-color: #FFEBEB\">ondertoezichtstelling</span> van de <span style=\"background-color: #FFFFCC\">kinderen</span> thans niet langer aanwezig zijn. De <span style=\"background-color: #FFEBEB\">GI</span> heeft onvoldoende concrete stappen gezet en middelen aangewend om de doelen te behalen.
    <dt>Instantie</dt>
<dd>Gerechtshof Amsterdam</dd>
<dt>Uitspraakdatum</dt>
<dd>2019-09-03</dd>
<dt>Publicatiedatum</dt>
<dd>2019-09-04</dd>
<dt>Zaaknummer</dt>
<dd>200.258.515/01</dd>
<dt>Rechtsgebied</dt>
<dd>Civiel recht; Personen- en familierecht</dd>
<dt>Vindplaatsen</dt>
<dd><ul>
<li>Rechtspraak.nl</li>
<li>JPF 2019/135 met annotatie van Graaf, J.H. de</li>
</ul></dd>
</dl>
<h3><strong>Uitspraak</strong></h3>
  
    GERECHTSHOF AMSTERDAM
    <div class=parablock>
      <p class=para>Afdeling civiel recht en belastingrecht</p>
      <p class=para>Team III (familie- en jeugdrecht)</p>
    </div>
    <div class=parablock>
      <p class=para>zaaknummer: 200.258.515/01 </p>
      <p class=para>zaaknummer rechtbank: C/13/661773 / JE RK 19-141 </p>
    </div>
    <div class=parablock>
      <p class=para>beschikking van de meervoudige kamer van 3 september 2019 inzake</p>
    </div>
    <div class=parablock>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>
           de <span style=\"background-color: #FFFFCC\">vader</span> 
        ,</strong></p>
      <p class=para>wonende te  woonplaats  ,</p>
      <p class=para>verzoeker in het principaal hoger beroep,</p>
      <p class=para>verweerder in het incidenteel hoger beroep,</p>
      <p class=para>hierna te noemen: de <span style=\"background-color: #FFFFCC\">vader</span>,</p>
      <p class=para>advocaat: mr. R.S. Rabarison te Amsterdam,</p>
    </div>
    <div class=parablock>
      <p class=para>en</p>
    </div>
    <div class=parablock>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>de <span style=\"background-color: #FFEBEB\">gecertificeerde instelling</span> <span style=\"background-color: #FFEBEB\">Jeugdbescherming</span> Regio Amsterdam,</strong></p>
      <p class=para>gevestigd te Amsterdam,</p>
      <p class=para>verweerder in het principaal hoger beroep,</p>
      <p class=para>verzoeker in het incidenteel hoger beroep,</p>
      <p class=para>hierna te noemen: de GI.</p>
    </div>
    <div class=parablock>
      <p class=para>Als overige belanghebbenden zijn aangemerkt: </p>
    </div>
    <p class=para>-  de <span style=\"background-color: #FFFFCC\">moeder</span>  (hierna te noemen: de <span style=\"background-color: #FFFFCC\">moeder</span>);</p>
    <p class=para>- de <span style=\"background-color: #FFFFCC\">minderjarige</span>  A  (hierna te noemen:  <span style=\"background-color: #FFFFCC\">kind</span> A  );</p>
    <p class=para>- de <span style=\"background-color: #FFFFCC\">minderjarige</span>  B  (hierna te noemen:  <span style=\"background-color: #FFFFCC\">kind</span> B  ).</p>
    <div class=parablock>
      <p class=para>In zijn adviserende taak is in de procedure gekend:</p>
      <p class=para>de Raad voor de <span style=\"background-color: #FFEBEB\">Kinderbescherming</span>,</p>
      <p class=para>regio Amsterdam,</p>
      <p class=para>hierna te noemen: <span style=\"background-color: #FFEBEB\">de raad</span>.</p>
    </div>
    <h4 class=para-title>
      <br><small>1</small>Het verloop van het geding in eerste aanleg</h4>
    <div class=parablock>
      <p class=para>Het hof verwijst voor het verloop van het geding in eerste aanleg naar de beschikking van de <span style=\"background-color: #FFFFCC\">kinderrechter</span> in de rechtbank Amsterdam (hierna: de <span style=\"background-color: #FFFFCC\">kinderrechter</span>) van 14 maart 2019, uitgesproken onder voormeld zaaknummer.</p>
    </div>
    <h4 class=para-title>
      <br><small>2</small>Het geding in hoger beroep</h4>
    <br><small>2.1</small>
      <p class=para>De <span style=\"background-color: #FFFFCC\">vader</span> is op 26 april 2019 in hoger beroep gekomen van bovengenoemde beschikking van 14 maart 2019.</p>
      <br><small>2.2</small>
      <p class=para>De <span style=\"background-color: #FFEBEB\">GI</span> heeft op 28 juni 2019 een verweerschrift tevens houdende incidenteel hoger beroep ingediend.</p>
      <br><small>2.3</small>
      <p class=para>De voorzitter heeft op 7 augustus 2019 in bijzijn van de griffier met  <span style=\"background-color: #FFFFCC\">kind</span> A  en  <span style=\"background-color: #FFFFCC\">kind</span> B  afzonderlijk gesproken. Ter zitting heeft de voorzitter de inhoud van deze gesprekken zakelijk weergegeven. </p>
      <br><small>2.4</small>
      <p class=para>De mondelinge behandeling heeft op 8 augustus 2019 plaatsgevonden. Verschenen zijn: </p>
      <p class=para>- de <span style=\"background-color: #FFFFCC\">vader</span>, bijgestaan door mr. R.S. Rabarison;</p>
      <p class=para>- de gezinsmanager, namens de GI; </p>
      <p class=para>- de <span style=\"background-color: #FFFFCC\">moeder</span>.</p>
      <div class=parablock>
        <p class=para>De raad is, hoewel daartoe behoorlijk opgeroepen, niet verschenen.</p>
        <p class=para>De advocaat van de <span style=\"background-color: #FFFFCC\">vader</span> heeft ter zitting een pleitnotitie overgelegd met bijlage, te weten een brief van 23 mei 2019 van het Openbaar Ministerie aan de <span style=\"background-color: #FFFFCC\">vader</span> inhoudende een kennisgeving sepot.</p>
      </div>
      <h4 class=para-title>
      <br><small>3</small>De feiten</h4>
    <br><small>3.1</small>
      <p class=para>Uit het (inmiddels door <span style=\"background-color: #FFFFCC\">echtscheiding</span> <span style=\"background-color: #FFFFCC\">ontbonden</span>) <span style=\"background-color: #FFFFCC\">huwelijk</span> van de <span style=\"background-color: #FFFFCC\">moeder</span> en de <span style=\"background-color: #FFFFCC\">vader</span> (hierna gezamenlijk te noemen: de <span style=\"background-color: #FFFFCC\">ouders</span>) zijn geboren:</p>
      <p class=para>-  <span style=\"background-color: #FFFFCC\">kind</span> A  ,  in  2002, te Suriname, en</p>
      <p class=para>-  <span style=\"background-color: #FFFFCC\">kind</span> B  ,  in  2004, te  geboorteplaats  . </p>
      <p class=para>De <span style=\"background-color: #FFFFCC\">ouders</span> oefenen gezamenlijk het <span style=\"background-color: #FFEBEB\">gezag</span> uit over  <span style=\"background-color: #FFFFCC\">kind</span> A  en  <span style=\"background-color: #FFFFCC\">kind</span> B  (hierna gezamenlijk te noemen: de <span style=\"background-color: #FFFFCC\">kinderen</span>). De <span style=\"background-color: #FFFFCC\">kinderen</span> verblijven bij de <span style=\"background-color: #FFFFCC\">vader</span>. </p>
      <br><small>3.2</small>
      <p class=para>Bij beschikking van de rechtbank Amsterdam van 2 augustus 2017 is, voor zover thans in hoger beroep van belang, tussen partijen de <span style=\"background-color: #FFFFCC\">echtscheiding</span> uitgesproken, is de <span style=\"background-color: #FFF0DD\">hoofdverblijfplaats</span> van de <span style=\"background-color: #FFFFCC\">kinderen</span> bij de <span style=\"background-color: #FFFFCC\">vader</span> bepaald, is het verzoek van de <span style=\"background-color: #FFFFCC\">vader</span> om hem alleen met het <span style=\"background-color: #FFEBEB\">gezag</span> over de <span style=\"background-color: #FFFFCC\">kinderen</span> te belasten afgewezen en is het verzoek van de <span style=\"background-color: #FFFFCC\">moeder</span> om tussen haar en de <span style=\"background-color: #FFFFCC\">kinderen</span> een <span style=\"background-color: #FFFFCC\">zorgregeling</span> vast te stellen eveneens afgewezen. </p>
      <br><small>3.3</small>
      <p class=para>Bij beschikking van de <span style=\"background-color: #FFFFCC\">kinderrechter</span> van 5 oktober 2018 zijn de <span style=\"background-color: #FFFFCC\">kinderen</span> op verzoek van <span style=\"background-color: #FFEBEB\">de raad</span> onder <span style=\"background-color: #FFEBEB\">toezicht</span> gesteld van de <span style=\"background-color: #FFEBEB\">GI</span> voor de duur van zes maanden, te weten tot 5 april 2019.</p>
      <br><small>3.4</small>
      <p class=para>De <span style=\"background-color: #FFEBEB\">GI</span> heeft de <span style=\"background-color: #FFFFCC\">vader</span> op 29 januari 2019 een schriftelijke <span style=\"background-color: #FFEBEB\">aanwijzing</span> gegeven tot het verlenen van <span style=\"background-color: #FFF0DD\">medewerking</span> en ondersteuning aan het voeren van gesprekken tussen de <span style=\"background-color: #FFFFCC\">kinderen</span> en de GI, aan een huisbezoek en aan de <span style=\"background-color: #FFEBEB\">hulpverlening</span> uitgevoerd door Eigen Plan. Deze schriftelijke <span style=\"background-color: #FFEBEB\">aanwijzing</span> is bij beschikking van 14 maart 2019 bekrachtigd.</p>
      <h4 class=para-title>
      <br><small>4</small>De omvang van het geschil</h4>
    <br><small>4.1</small>
      <p class=para>Bij de bestreden beschikking is de <span style=\"background-color: #FFEBEB\">ondertoezichtstelling</span> van de <span style=\"background-color: #FFFFCC\">kinderen</span> verlengd voor de duur van een half jaar, te weten tot 5 oktober 2019. Deze beschikking is gegeven op het verzoek van de <span style=\"background-color: #FFEBEB\">GI</span> om de <span style=\"background-color: #FFEBEB\">ondertoezichtstelling</span> te verlengen voor de duur van een jaar, te weten tot 5 april 2020. </p>
      <br><small>4.2</small>
      <p class=para>De <span style=\"background-color: #FFFFCC\">vader</span> verzoekt in principaal hoger beroep, met vernietiging van de bestreden beschikking, het verzoek van de <span style=\"background-color: #FFEBEB\">GI</span> tot verlenging van de <span style=\"background-color: #FFEBEB\">ondertoezichtstelling</span> (alsnog) af te wijzen. </p>
      <br><small>4.3</small>
      <div class=parablock>
        <p class=para>De <span style=\"background-color: #FFEBEB\">GI</span> verzoekt in principaal hoger beroep de <span style=\"background-color: #FFFFCC\">vader</span> niet-ontvankelijk te verklaren in zijn verzoek, althans zijn verzoek af te wijzen. </p>
        <p class=para>De <span style=\"background-color: #FFEBEB\">GI</span> verzoekt in incidenteel hoger beroep het verzoek van de <span style=\"background-color: #FFEBEB\">GI</span> tot verlenging van de <span style=\"background-color: #FFEBEB\">ondertoezichtstelling</span> voor de duur van een jaar alsnog toe te wijzen, althans de <span style=\"background-color: #FFEBEB\">ondertoezichtstelling</span> te verlengen voor een periode die het hof juist acht.</p>
      </div>
      <br><small>4.4</small>
      <p class=para>De <span style=\"background-color: #FFFFCC\">vader</span> verzoekt in incidenteel hoger beroep het verzoek van de <span style=\"background-color: #FFEBEB\">GI</span> af te wijzen. </p>
      <h4 class=para-title>
      <br><small>5</small>De motivering van de beslissing</h4>
    <br><small>5.1</small>
      <p class=para>Ter beoordeling aan het hof ligt de vraag voor of de gronden voor verlenging van de <span style=\"background-color: #FFEBEB\">ondertoezichtstelling</span> van de <span style=\"background-color: #FFFFCC\">kinderen</span> ten tijde van de bestreden beschikking aanwezig waren en of deze gronden thans (nog) aanwezig zijn, en zo ja, met welke duur de <span style=\"background-color: #FFEBEB\">ondertoezichtstelling</span> dan moet worden verlengd. </p>
      <br><small>5.2</small>
      <p class=para>Ingevolge het bepaalde in artikel 1:260, eerste lid, in verband met artikel 1:255, eerste lid, van het Burgerlijk Wetboek (BW) kan de <span style=\"background-color: #FFFFCC\">kinderrechter</span> de <span style=\"background-color: #FFEBEB\">ondertoezichtstelling</span> van een <span style=\"background-color: #FFFFCC\">minderjarige</span> verlengen met ten hoogste een jaar indien een <span style=\"background-color: #FFFFCC\">minderjarige</span> zodanig opgroeit, dat hij in zijn <span style=\"background-color: #FFEBEB\">ontwikkeling</span> <span style=\"background-color: #FFEBEB\">ernstig</span> wordt <span style=\"background-color: #FFEBEB\">bedreigd</span>, en:</p>
      <p class=para>a. de zorg die in verband met het wegnemen van de <span style=\"background-color: #FFEBEB\">bedreiging</span> noodzakelijk is voor de <span style=\"background-color: #FFFFCC\">minderjarige</span> of voor zijn <span style=\"background-color: #FFFFCC\">ouders</span> of de <span style=\"background-color: #FFFFCC\">ouder</span> die het <span style=\"background-color: #FFEBEB\">gezag</span> uitoefenen, door dezen niet of onvoldoende wordt geaccepteerd, en</p>
      <p class=para>b. de verwachting gerechtvaardigd is dat de <span style=\"background-color: #FFFFCC\">ouders</span> of de <span style=\"background-color: #FFFFCC\">ouder</span> die het <span style=\"background-color: #FFEBEB\">gezag</span> uitoefenen binnen een gelet op de persoon en de <span style=\"background-color: #FFEBEB\">ontwikkeling</span> van de <span style=\"background-color: #FFFFCC\">minderjarige</span> aanvaardbaar te achten termijn, de verantwoordelijkheid voor de verzorging en opvoeding, bedoeld in artikel 1:247, tweede lid, BW, in staat zijn te dragen.</p>
      <br><small>5.3</small>
      <p class=para>De <span style=\"background-color: #FFFFCC\">vader</span> betoogt dat de gronden voor verlenging van de <span style=\"background-color: #FFEBEB\">ondertoezichtstelling</span> ten tijde van de bestreden beschikking niet aanwezig waren en ook thans niet aanwezig zijn. De door de <span style=\"background-color: #FFEBEB\">GI</span> gestelde doelen voor de <span style=\"background-color: #FFEBEB\">ondertoezichtstelling</span> berusten op onjuiste veronderstellingen. Ook vormen zij onvoldoende grond om een zware maatregel als een <span style=\"background-color: #FFEBEB\">ondertoezichtstelling</span> te rechtvaardigen. Van een <span style=\"background-color: #FFEBEB\">ernstige</span> <span style=\"background-color: #FFEBEB\">bedreiging</span> in de <span style=\"background-color: #FFEBEB\">ontwikkeling</span> van de <span style=\"background-color: #FFFFCC\">kinderen</span> is geen sprake. De <span style=\"background-color: #FFFFCC\">vader</span> heeft voldoende <span style=\"background-color: #FFF0DD\">medewerking</span> verleend aan de in het kader van de <span style=\"background-color: #FFEBEB\">ondertoezichtstelling</span> gestelde doelen. Zo hebben in oktober 2018 en november 2018 vijf gesprekken met de <span style=\"background-color: #FFFFCC\">kinderen</span> en twee gesprekken met de <span style=\"background-color: #FFFFCC\">vader</span> plaatsgevonden. Er is dan ook voldoende inzicht in het welzijn, de <span style=\"background-color: #FFEBEB\">veiligheid</span> en de opvoedomgeving van de <span style=\"background-color: #FFFFCC\">kinderen</span>. Daarnaast gaat het goed met de <span style=\"background-color: #FFFFCC\">kinderen</span>. Zij hebben contact met vrienden en familie, doen leuke dingen en hebben toegang tot sociale media. De <span style=\"background-color: #FFFFCC\">vader</span> geeft de <span style=\"background-color: #FFFFCC\">kinderen</span> ruimte om contact te hebben met de <span style=\"background-color: #FFFFCC\">moeder</span>. Aanvankelijk heeft hij  de <span style=\"background-color: #FFFFCC\">kinderen</span> ook gestimuleerd om contact met de <span style=\"background-color: #FFFFCC\">moeder</span> op te nemen. Nadat de <span style=\"background-color: #FFFFCC\">kinderen</span> herhaaldelijk hebben laten weten geen contact met de <span style=\"background-color: #FFFFCC\">moeder</span> te willen, heeft de <span style=\"background-color: #FFFFCC\">vader</span> deze wens van de <span style=\"background-color: #FFFFCC\">kinderen</span> gerespecteerd. Voorts stelt de Hoge Raad hoge eisen aan een <span style=\"background-color: #FFEBEB\">ondertoezichtstelling</span> die is bedoeld om een <span style=\"background-color: #FFFFCC\">omgangsregeling</span> tussen <span style=\"background-color: #FFFFCC\">kinderen</span> en een <span style=\"background-color: #FFFFCC\">ouder</span> tot stand te brengen. Aan deze hoge eisen is in de onderhavige situatie niet voldaan. De <span style=\"background-color: #FFFFCC\">kinderen</span> hebben rust nodig en de <span style=\"background-color: #FFFFCC\">vader</span> en de <span style=\"background-color: #FFFFCC\">kinderen</span> willen verder met hun leven. De druk van de <span style=\"background-color: #FFEBEB\">ondertoezichtstelling</span>, de continue <span style=\"background-color: #FFEBEB\">dwang</span> tot <span style=\"background-color: #FFEBEB\">contactherstel</span> met de <span style=\"background-color: #FFFFCC\">moeder</span>, de gesprekken over het verleden en de dreiging van een mogelijke <span style=\"background-color: #FFEBEB\">uithuisplaatsing</span> brengen veel <span style=\"background-color: #FFEBEB\">spanningen</span> teweeg bij de <span style=\"background-color: #FFFFCC\">kinderen</span>. Dit is niet in hun belang en de <span style=\"background-color: #FFEBEB\">ondertoezichtstelling</span> schiet dan ook zijn doel voorbij. De bestreden beschikking dient derhalve te worden vernietigd en het verzoek van de <span style=\"background-color: #FFEBEB\">GI</span> dient te worden afgewezen, aldus de <span style=\"background-color: #FFFFCC\">vader</span>.</p>
      <br><small>5.4</small>
      <div class=parablock>
        <p class=para>De <span style=\"background-color: #FFEBEB\">GI</span> stelt zich op het standpunt dat de gronden voor verlenging van de <span style=\"background-color: #FFEBEB\">ondertoezichtstelling</span> ten tijde van de bestreden beschikking aanwezig waren en ook thans nog aanwezig zijn. De <span style=\"background-color: #FFFFCC\">vader</span> en de <span style=\"background-color: #FFFFCC\">kinderen</span> werken onvoldoende mee aan het behalen van de in het kader van de <span style=\"background-color: #FFEBEB\">ondertoezichtstelling</span> gestelde doelen. De <span style=\"background-color: #FFEBEB\">GI</span> heeft meerdere pogingen ondernomen om met de <span style=\"background-color: #FFFFCC\">vader</span> en de <span style=\"background-color: #FFFFCC\">kinderen</span> in gesprek te gaan. Ook heeft de <span style=\"background-color: #FFEBEB\">GI</span> de <span style=\"background-color: #FFFFCC\">vader</span> een schriftelijke <span style=\"background-color: #FFEBEB\">aanwijzing</span> gegeven. Dit heeft echter niet geleid tot <span style=\"background-color: #FFF0DD\">medewerking</span> aan de <span style=\"background-color: #FFEBEB\">hulpverlening</span>. Hierdoor is thans nog steeds sprake van een <span style=\"background-color: #FFEBEB\">bedreiging</span> in de <span style=\"background-color: #FFEBEB\">ontwikkeling</span> van de <span style=\"background-color: #FFFFCC\">kinderen</span>. De <span style=\"background-color: #FFFFCC\">vader</span> doet er nog steeds alles aan om te voorkomen dat de <span style=\"background-color: #FFEBEB\">GI</span> zicht krijgt op de thuissituatie. De <span style=\"background-color: #FFFFCC\">kinderen</span> staan onder invloed van de <span style=\"background-color: #FFFFCC\">vader</span>, zodat zij niet vrij zijn om hun mening te geven. Uit het raadsrapport volgt dat ook <span style=\"background-color: #FFEBEB\">de raad</span> zorgen heeft over het leefklimaat waarin de <span style=\"background-color: #FFFFCC\">kinderen</span> opgroeien en de sociaalemotionele <span style=\"background-color: #FFEBEB\">ontwikkeling</span> van de <span style=\"background-color: #FFFFCC\">kinderen</span>. Er heeft geen <span style=\"background-color: #FFF0DD\">taxatiegesprek</span> kunnen plaatsvinden om een inschatting te maken van de <span style=\"background-color: #FFEBEB\">veiligheid</span>, omdat de <span style=\"background-color: #FFFFCC\">kinderen</span> niet meewerkten aan nader <span style=\"background-color: #FFEBEB\">onderzoek</span>. <span style=\"background-color: #FFEBEB\">De raad</span> heeft de indruk gekregen dat <span style=\"background-color: #FFFFCC\">vaders</span> houding hierbij een rol heeft gespeeld. </p>
        <p class=para>Door de houding van de <span style=\"background-color: #FFFFCC\">vader</span> en de <span style=\"background-color: #FFFFCC\">kinderen</span> kunnen de gestelde doelen niet worden behaald. Tijdens de gesprekken die de gezinsmanager in oktober 2018 met de <span style=\"background-color: #FFFFCC\">kinderen</span> heeft gevoerd, wilden de <span style=\"background-color: #FFFFCC\">kinderen</span> inhoudelijk enkel over school praten. Sinds januari 2019 willen de <span style=\"background-color: #FFFFCC\">kinderen</span> helemaal geen gesprekken meer voeren met de GI. De <span style=\"background-color: #FFEBEB\">GI</span> heeft onvoldoende inzicht gekregen in het welzijn en de <span style=\"background-color: #FFEBEB\">veiligheid</span> van de <span style=\"background-color: #FFFFCC\">kinderen</span> in de opvoedsituatie bij de <span style=\"background-color: #FFFFCC\">vader</span>. Ook heeft de <span style=\"background-color: #FFEBEB\">GI</span> onvoldoende inzicht in de vrijetijdsbesteding, het sociale netwerk, de <span style=\"background-color: #FFEBEB\">seksuele</span> <span style=\"background-color: #FFEBEB\">ontwikkeling</span> en het <span style=\"background-color: #FFEBEB\">psychosociaal</span> functioneren van de <span style=\"background-color: #FFFFCC\">kinderen</span>. De <span style=\"background-color: #FFFFCC\">vader</span> en de <span style=\"background-color: #FFFFCC\">kinderen</span> ontkennen de zorgen, vinden dat alle vragen van de <span style=\"background-color: #FFEBEB\">GI</span> reeds zijn beantwoord en vinden de gespreksonderwerpen <span style=\"background-color: #FFEBEB\">stressvol</span>. Ook de <span style=\"background-color: #FFFFCC\">moeder</span> heeft geen zicht op de <span style=\"background-color: #FFFFCC\">kinderen</span>. Ten aanzien van het ontbreken van contact tussen de <span style=\"background-color: #FFFFCC\">moeder</span> en de <span style=\"background-color: #FFFFCC\">kinderen</span> maakt de <span style=\"background-color: #FFFFCC\">vader</span> niet inzichtelijk wat hij doet om de <span style=\"background-color: #FFFFCC\">kinderen</span> te stimuleren om contact te hebben met de <span style=\"background-color: #FFFFCC\">moeder</span>. De <span style=\"background-color: #FFFFCC\">kinderen</span> laten weten geen contact met de <span style=\"background-color: #FFFFCC\">moeder</span> te willen, maar vertellen niet wat hiervoor de reden is. De <span style=\"background-color: #FFEBEB\">GI</span> heeft zorgen over <span style=\"background-color: #FFEBEB\">ouderverstoting</span>. De <span style=\"background-color: #FFFFCC\">kinderen</span> kunnen hierdoor mogelijk <span style=\"background-color: #FFEBEB\">psychische</span> klachten, een verminderd gevoel van eigenwaarde en identiteitsproblematiek <span style=\"background-color: #FFEBEB\">ontwikkelen</span>. Nu de gestelde doelen nog niet zijn behaald, is het van belang dat de <span style=\"background-color: #FFEBEB\">ondertoezichtstelling</span> ook na 5 oktober 2019 voortduurt. Het verzoek van de <span style=\"background-color: #FFFFCC\">vader</span> dient dan ook te worden afgewezen en het verzoek van de <span style=\"background-color: #FFEBEB\">GI</span> om de <span style=\"background-color: #FFEBEB\">ondertoezichtstelling</span> te verlengen voor de duur van een jaar dient te worden toegewezen, aldus de GI.  </p>
      </div>
      <br><small>5.5</small>
      <p class=para>De <span style=\"background-color: #FFFFCC\">moeder</span> heeft ter zitting in hoger beroep het volgende verklaard. De <span style=\"background-color: #FFFFCC\">moeder</span> heeft geen contact met de <span style=\"background-color: #FFFFCC\">kinderen</span>. Zij heeft de afgelopen periode wel contact gehad met de scholen van de <span style=\"background-color: #FFFFCC\">kinderen</span>. Ook heeft zij getracht de <span style=\"background-color: #FFFFCC\">kinderen</span> te benaderen via sociale media. Daarnaast heeft zij  <span style=\"background-color: #FFFFCC\">kind</span> A  kaarten gestuurd om haar te feliciteren met haar verjaardag en met het behalen van haar eindexamen. Sinds de <span style=\"background-color: #FFEBEB\">ondertoezichtstelling</span> is het niet gelukt om contact tussen de <span style=\"background-color: #FFFFCC\">moeder</span> en de <span style=\"background-color: #FFFFCC\">kinderen</span> tot stand te brengen. De <span style=\"background-color: #FFFFCC\">moeder</span> begrijpt dat de <span style=\"background-color: #FFFFCC\">kinderen</span> <span style=\"background-color: #FFEBEB\">stress</span> ervaren van de <span style=\"background-color: #FFEBEB\">ondertoezichtstelling</span> en rust willen hebben. De <span style=\"background-color: #FFFFCC\">moeder</span> wil vooral graag weten hoe het met de <span style=\"background-color: #FFFFCC\">kinderen</span> gaat. Haar deur staat altijd voor hen open, aldus de <span style=\"background-color: #FFFFCC\">moeder</span>.  </p>
      <br><small>5.6</small>
      <p class=para>
         <span style=\"background-color: #FFFFCC\">kind</span> A  heeft ter gelegenheid van haar gesprek met de voorzitter verklaard dat het op dit moment goed met haar gaat. Zij is onlangs geslaagd voor haar eindexamen en begint eind augustus 2019 aan haar vervolgopleiding. Het gaat goed in de thuissituatie bij de <span style=\"background-color: #FFFFCC\">vader</span>. In het kader van een recente vakantie naar Suriname heef zij contact gehad met familieleden van zowel moeders- als <span style=\"background-color: #FFFFCC\">vaderszijde</span>.  <span style=\"background-color: #FFFFCC\">kind</span> A  wil op dit moment geen contact met de <span style=\"background-color: #FFFFCC\">moeder</span>. Dit is wellicht anders als zij <span style=\"background-color: #FFFFCC\">ouder</span> is. De <span style=\"background-color: #FFEBEB\">ondertoezichtstelling</span> is dan ook niet nodig en belastend, aldus  <span style=\"background-color: #FFFFCC\">kind</span> A  .  </p>
      <br><small>5.7</small>
      <p class=para>
         <span style=\"background-color: #FFFFCC\">kind</span> B  heeft ter gelegenheid van zijn gesprek met de voorzitter verklaard dat het op dit moment goed met hem gaat. Op school is hij over naar de vierde klas van de Havo. Na het behalen van zijn Havo diploma wil hij doorstromen naar het VWO. Op dit moment wil hij geen contact met de <span style=\"background-color: #FFFFCC\">moeder</span>, maar later is dat misschien anders. De <span style=\"background-color: #FFEBEB\">ondertoezichtstelling</span> is niet noodzakelijk en heeft bij hem veel <span style=\"background-color: #FFEBEB\">spanningen</span> veroorzaakt, aldus  <span style=\"background-color: #FFFFCC\">kind</span> B  .</p>
      <br><small>5.8</small>
      <p class=para>Het hof overweegt als volgt. Uit de stukken en het verhandelde ter zitting in hoger beroep is het volgende gebleken. De <span style=\"background-color: #FFFFCC\">ouders</span> zijn in oktober 2015 uit elkaar gegaan. Twee jaar daarvoor heeft de <span style=\"background-color: #FFFFCC\">moeder</span> een hartstilstand gehad. Zij heeft daarna lange tijd moeten revalideren, waardoor zij verminderd beschikbaar was voor de <span style=\"background-color: #FFFFCC\">kinderen</span>. Sinds het uiteengaan van de <span style=\"background-color: #FFFFCC\">ouders</span> verblijven de <span style=\"background-color: #FFFFCC\">kinderen</span> bij de <span style=\"background-color: #FFFFCC\">vader</span> en hebben de <span style=\"background-color: #FFFFCC\">kinderen</span> geen contact met de <span style=\"background-color: #FFFFCC\">moeder</span>. In oktober 2017 heeft de politie een zorgmelding gedaan bij <span style=\"background-color: #FFEBEB\">Veilig Thuis</span>, naar aanleiding van twee aangiftes van vriendinnen van  <span style=\"background-color: #FFFFCC\">kind</span> A  jegens de <span style=\"background-color: #FFFFCC\">vader</span> waarin zij hem <span style=\"background-color: #FFEBEB\">beschuldigden</span> van ontucht jegens hen. <span style=\"background-color: #FFEBEB\">Veilig Thuis</span> heeft nadien een aantal gesprekken gevoerd met de <span style=\"background-color: #FFFFCC\">vader</span> en de <span style=\"background-color: #FFFFCC\">kinderen</span>. Uit de rapportage van 16 januari 2018 blijkt dat <span style=\"background-color: #FFEBEB\">Veilig Thuis</span> opvoedondersteuning op dat moment noodzakelijk achtte voor het gezin. Volgens <span style=\"background-color: #FFEBEB\">Veilig Thuis</span> diende onderzocht te worden in hoeverre de <span style=\"background-color: #FFFFCC\">ouders</span> afspraken met elkaar konden maken over de <span style=\"background-color: #FFFFCC\">kinderen</span>, diende het contact tussen de <span style=\"background-color: #FFFFCC\">moeder</span> en de <span style=\"background-color: #FFFFCC\">kinderen</span> te worden hersteld en diende de <span style=\"background-color: #FFFFCC\">kinderen</span> een veilig opvoedklimaat te worden geboden, waarin voor hen voldoende ruimte was om zich te <span style=\"background-color: #FFEBEB\">ontwikkelen</span> en waarin zij beschikten over een eigen netwerk van familie en vrienden. Omdat deze doelstellingen onvoldoende van de grond kwamen, is de zaak nadien overgedragen aan de <span style=\"background-color: #FFEBEB\">GI</span> voor preventieve <span style=\"background-color: #FFEBEB\">Jeugdbescherming</span>. Vanaf januari 2018 heeft de <span style=\"background-color: #FFEBEB\">GI</span> getracht contact te leggen met de <span style=\"background-color: #FFFFCC\">vader</span> en de <span style=\"background-color: #FFFFCC\">kinderen</span>. Omdat ook dit onvoldoende van de grond kwam, heeft de <span style=\"background-color: #FFEBEB\">GI</span> <span style=\"background-color: #FFEBEB\">de raad</span> verzocht een <span style=\"background-color: #FFEBEB\">onderzoek</span> in te stellen naar de opvoedsituatie en <span style=\"background-color: #FFEBEB\">veiligheid</span> van de <span style=\"background-color: #FFFFCC\">kinderen</span> bij de <span style=\"background-color: #FFFFCC\">vader</span> en naar de noodzaak van een <span style=\"background-color: #FFEBEB\">ondertoezichtstelling</span>. De <span style=\"background-color: #FFFFCC\">kinderen</span> zijn op 5 oktober 2018 onder <span style=\"background-color: #FFEBEB\">toezicht</span> gesteld. De doelen van de <span style=\"background-color: #FFEBEB\">ondertoezichtstelling</span> waren onder andere het tot stand brengen van <span style=\"background-color: #FFEBEB\">hulpverlenende</span> en coachende gesprekken met de <span style=\"background-color: #FFFFCC\">kinderen</span>, het in kaart brengen van het welzijn en de <span style=\"background-color: #FFEBEB\">veiligheid</span> van de <span style=\"background-color: #FFFFCC\">kinderen</span> en het tot stand brengen van <span style=\"background-color: #FFFFCC\">omgang</span> tussen de <span style=\"background-color: #FFFFCC\">moeder</span> en de <span style=\"background-color: #FFFFCC\">kinderen</span>. Sinds de start van de <span style=\"background-color: #FFEBEB\">ondertoezichtstelling</span> is het moeizaam gebleken om de <span style=\"background-color: #FFEBEB\">hulpverlening</span> op gang te brengen. In oktober en november 2018 hebben in het kader van de <span style=\"background-color: #FFEBEB\">ondertoezichtstelling</span> in totaal vijf gesprekken plaatsgevonden, waarvan drie gesprekken tussen de <span style=\"background-color: #FFFFCC\">kinderen</span> en de <span style=\"background-color: #FFEBEB\">GI</span> en twee gesprekken tussen de <span style=\"background-color: #FFFFCC\">vader</span> en de GI. Naast deze vijf gesprekken heeft de <span style=\"background-color: #FFEBEB\">GI</span> de <span style=\"background-color: #FFFFCC\">vader</span> uitgenodigd om het gezinsplan te bespreken, waarop de <span style=\"background-color: #FFFFCC\">vader</span> heeft laten weten daaraan geen <span style=\"background-color: #FFFFCC\">behoefte</span> te hebben. Omdat het contact met de <span style=\"background-color: #FFFFCC\">vader</span> niet tot stand kwam, heeft de <span style=\"background-color: #FFEBEB\">GI</span> de <span style=\"background-color: #FFFFCC\">vader</span> op 29 januari 2019 een schriftelijke <span style=\"background-color: #FFEBEB\">aanwijzing</span> gegeven. Deze schriftelijke <span style=\"background-color: #FFEBEB\">aanwijzing</span> hield in dat de <span style=\"background-color: #FFFFCC\">vader</span> diende te verschijnen op gesprekken met de gezinsmanager en diende mee te werken aan de <span style=\"background-color: #FFEBEB\">hulpverlening</span>. Begin april 2019 heeft de <span style=\"background-color: #FFEBEB\">GI</span> de <span style=\"background-color: #FFFFCC\">vader</span> en de <span style=\"background-color: #FFFFCC\">kinderen</span> uitgenodigd voor een gesprek om de doelen van de <span style=\"background-color: #FFEBEB\">ondertoezichtstelling</span> te bespreken. Hierop hebben de <span style=\"background-color: #FFFFCC\">vader</span> en de <span style=\"background-color: #FFFFCC\">kinderen</span> afwijzend gereageerd. Nadien heeft de <span style=\"background-color: #FFEBEB\">GI</span> de <span style=\"background-color: #FFFFCC\">kinderen</span> nogmaals uitgenodigd voor een gesprek waarbij tevens de <span style=\"background-color: #FFFFCC\">moeder</span> aanwezig zou zijn. Hierop hebben de <span style=\"background-color: #FFFFCC\">kinderen</span> niet gereageerd. </p>
      <br><small>5.9</small>
      <div class=parablock>
        <p class=para>Het hof overweegt dat uit het voorgaande volgt dat de <span style=\"background-color: #FFEBEB\">hulpverlening</span> sinds de start van de <span style=\"background-color: #FFEBEB\">ondertoezichtstelling</span> niet van de grond is gekomen. In het kader van de <span style=\"background-color: #FFEBEB\">ondertoezichtstelling</span> hebben slechts vijf gesprekken tussen de <span style=\"background-color: #FFEBEB\">GI</span> en de <span style=\"background-color: #FFFFCC\">vader</span> en de <span style=\"background-color: #FFFFCC\">kinderen</span> plaatsgevonden. Nadien heeft de <span style=\"background-color: #FFEBEB\">GI</span> getracht contact te krijgen met het gezin. Dit is nauwelijks gelukt. De <span style=\"background-color: #FFEBEB\">GI</span> heeft de <span style=\"background-color: #FFFFCC\">vader</span> op 29 januari 2019 een schriftelijke <span style=\"background-color: #FFEBEB\">aanwijzing</span> gegeven. De <span style=\"background-color: #FFFFCC\">vader</span> heeft de schriftelijke <span style=\"background-color: #FFEBEB\">aanwijzing</span> niet opgevolgd. De <span style=\"background-color: #FFEBEB\">GI</span> heeft vervolgens geen, althans onvoldoende middelen ingezet om de <span style=\"background-color: #FFFFCC\">vader</span> te bewegen om mee te werken aan de <span style=\"background-color: #FFEBEB\">hulpverlening</span>, hoewel zij ingevolge het bepaalde in artikel 1:263 lid 3 BW bijvoorbeeld de mogelijkheid heeft om de <span style=\"background-color: #FFFFCC\">kinderrechter</span> te verzoeken een sanctie in de vorm van een civielrechtelijk <span style=\"background-color: #FFEBEB\">dwangmiddel</span> op te leggen om naleving van een schriftelijke <span style=\"background-color: #FFEBEB\">aanwijzing</span> te realiseren. Evenmin heeft de <span style=\"background-color: #FFEBEB\">GI</span> ter zitting in hoger beroep duidelijk kunnen maken op welke wijze zij in het kader van de <span style=\"background-color: #FFEBEB\">ondertoezichtstelling</span> gestelde doelen denkt te gaan realiseren, anders dan opnieuw te proberen met de <span style=\"background-color: #FFFFCC\">vader</span> en de <span style=\"background-color: #FFFFCC\">kinderen</span> in gesprek te komen. Al met al is het hof van oordeel  dat de GI, ook na het geven van de schriftelijke <span style=\"background-color: #FFEBEB\">aanwijzing</span>, onvoldoende concrete stappen heeft gezet en middelen heeft aangewend om de doelen te behalen. Daarom bestaat naar het oordeel van het hof thans geen goede grond meer voor <span style=\"background-color: #FFEBEB\">ondertoezichtstelling</span> van de <span style=\"background-color: #FFFFCC\">kinderen</span>, nu in het kader van de <span style=\"background-color: #FFEBEB\">ondertoezichtstelling</span> geen (verdere) resultaten zijn te verwachten. Daarbij komt dat het hof op basis van de stukken en het verhandelde ter zitting in hoger beroep constateert dat het op dit moment naar omstandigheden redelijk goed gaat met de <span style=\"background-color: #FFFFCC\">kinderen</span>. Zij hebben het afgelopen jaar beiden goed gepresteerd op school, in die zin dat  <span style=\"background-color: #FFFFCC\">kind</span> A  is geslaagd voor haar eindexamen en dat  <span style=\"background-color: #FFFFCC\">kind</span> B  over is naar de vierde klas van de Havo.  <span style=\"background-color: #FFFFCC\">kind</span> A  start eind augustus van dit jaar met haar vervolgopleiding en  <span style=\"background-color: #FFFFCC\">kind</span> B  is voornemens om na het behalen van zijn Havo diploma door te stromen naar het VWO. Daarnaast zit  <span style=\"background-color: #FFFFCC\">kind</span> B  op voetbal en hebben de <span style=\"background-color: #FFFFCC\">kinderen</span> in het kader van een recente reis naar Suriname contact (gehad) met familieleden aldaar van zowel moeders- als <span style=\"background-color: #FFFFCC\">vaderszijde</span>. De <span style=\"background-color: #FFFFCC\">vader</span> heeft ter zitting in hoger beroep onweersproken gesteld dat de <span style=\"background-color: #FFFFCC\">kinderen</span> inmiddels allebei beschikken over een iPad, dat  <span style=\"background-color: #FFFFCC\">kind</span> B  een telefoon heeft en dat de <span style=\"background-color: #FFFFCC\">kinderen</span> gebruik (mogen) maken van sociale media. Voorts blijkt uit de hiervoor onder 2.4 genoemde brief van 23 mei 2019 van het Openbaar Ministerie dat de strafzaak tegen de <span style=\"background-color: #FFFFCC\">vader</span> inmiddels is geseponeerd wegens gebrek aan bewijs. Gebleken is dat de <span style=\"background-color: #FFEBEB\">ondertoezichtstelling</span> vanaf de aanvang veel druk, <span style=\"background-color: #FFEBEB\">stress</span> en <span style=\"background-color: #FFEBEB\">spanningen</span> bij de <span style=\"background-color: #FFFFCC\">kinderen</span> en het gezin heeft veroorzaakt. Het hof sluit mede hierom niet uit dat een verlenging van de <span style=\"background-color: #FFEBEB\">ondertoezichtstelling</span>, mede gelet op de houding van de <span style=\"background-color: #FFFFCC\">vader</span> ten opzichte van de <span style=\"background-color: #FFEBEB\">hulpverlening</span>, een averechts effect zal hebben op de <span style=\"background-color: #FFFFCC\">kinderen</span> en juist bijdraagt aan een <span style=\"background-color: #FFEBEB\">bedreiging</span> van de sociaalemotionele <span style=\"background-color: #FFEBEB\">ontwikkeling</span> van de <span style=\"background-color: #FFFFCC\">kinderen</span>, zodat ook om die reden de grond voor <span style=\"background-color: #FFEBEB\">ondertoezichtstelling</span> van de <span style=\"background-color: #FFFFCC\">kinderen</span> thans is komen te vervallen. Het hof acht het zorgelijk dat tussen de <span style=\"background-color: #FFFFCC\">moeder</span> en de <span style=\"background-color: #FFFFCC\">kinderen</span> reeds lange tijd geen sprake is van contact. Op dit moment ziet het hof echter, mede gelet op de leeftijd van de <span style=\"background-color: #FFFFCC\">kinderen</span> en de omstandigheid dat zij herhaaldelijk en consequent aan de verschillende betrokken <span style=\"background-color: #FFEBEB\">hulpverleningsinstanties</span> hebben laten weten op dit moment geen contact te willen met de <span style=\"background-color: #FFFFCC\">moeder</span>, geen meerwaarde van de <span style=\"background-color: #FFEBEB\">ondertoezichtstelling</span> voor hen. Niet is gebleken dat de <span style=\"background-color: #FFEBEB\">ondertoezichtstelling</span> in het tot stand brengen van dit contact ook maar enige verbetering heeft gebracht. </p>
        <p class=para>Dit leidt ertoe dat naar het oordeel van het hof de gronden voor verlenging van de <span style=\"background-color: #FFEBEB\">ondertoezichtstelling</span> van de <span style=\"background-color: #FFFFCC\">kinderen</span> thans niet langer aanwezig zijn. De bestreden beschikking zal derhalve worden vernietigd en het verzoek van de <span style=\"background-color: #FFEBEB\">GI</span> tot verlenging van de <span style=\"background-color: #FFEBEB\">ondertoezichtstelling</span> zal per heden worden afgewezen. </p>
      </div>
      <br><small>5.10</small>
      <p class=para>Dit leidt tot de volgende beslissing. </p>
      <h4 class=para-title>
      <br><small>6</small>De beslissing </h4>
    <div class=parablock>
      <p class=para>Het hof:</p>
    </div>
    <div class=parablock>
      <p class=para>in principaal en incidenteel hoger beroep:</p>
    </div>
    <div class=parablock>
      <p class=para>bekrachtigt de beschikking waarvan beroep voor zover daarbij de <span style=\"background-color: #FFFFCC\">kinderen</span> tot heden onder <span style=\"background-color: #FFEBEB\">toezicht</span> zijn gesteld van de GI;</p>
    </div>
    <div class=parablock>
      <p class=para>vernietigt de beschikking waarvan beroep voor zover daarbij de <span style=\"background-color: #FFFFCC\">kinderen</span> vanaf heden onder <span style=\"background-color: #FFEBEB\">toezicht</span> zijn gesteld van de GI, en in zoverre opnieuw rechtdoende;</p>
    </div>
    <div class=parablock>
      <p class=para>wijst het verzoek van de <span style=\"background-color: #FFEBEB\">GI</span> tot verlenging van de <span style=\"background-color: #FFEBEB\">ondertoezichtstelling</span> van de <span style=\"background-color: #FFFFCC\">kinderen</span>, voor zover het betreft de periode vanaf 3 september 2019 tot 5 april 2020, (alsnog) af.</p>
    </div>
    <div class=parablock>
      <p class=para>Deze beschikking is gegeven door mr. A.V.T. de Bie, mr. M.C. Schenkeveld en <?linebreak ?>mr. J.W. Brunt, in tegenwoordigheid van de griffier, en is op <?linebreak ?>3 september 2019 in het openbaar uitgesproken door de voorzitter.</p>
    </div>
  
<nav class=references><a style="color: #008000; text-decoration: underline; font-weight: bold; " href=http://deeplink.rechtspraak.nl/uitspraak?id=ECLI:NL:GHAMS:2019:3218 target=_blank>Bron: Rechtspraak.nl ECLI:NL:GHAMS:2019:3218</a></nav></article>