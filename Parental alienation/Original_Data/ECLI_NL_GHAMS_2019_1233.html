<article class=article><dl class=ecli_info>
<h3><strong>Inhoudsindicatie</strong></h3>
      Afwijzing verzoek man tot <span style=\"background-color: #FFEBEB\">gezamenlijk gezag</span> op grond van de wettelijke uitzondering genoemd in artikel 1:253c, tweede lid sub a, BW.
    <dt>Instantie</dt>
<dd>Gerechtshof Amsterdam</dd>
<dt>Uitspraakdatum</dt>
<dd>2019-04-09</dd>
<dt>Publicatiedatum</dt>
<dd>2019-04-23</dd>
<dt>Zaaknummer</dt>
<dd>200.241.015/01</dd>
<dt>Rechtsgebied</dt>
<dd>Civiel recht; Personen- en familierecht</dd>
<dt>Vindplaatsen</dt>
<dd>Rechtspraak.nl</dd>
</dl>
<h3><strong>Uitspraak</strong></h3>
  
    GERECHTSHOF AMSTERDAM 
    <p class=para>Afdeling civiel recht en belastingrecht</p>
    <p class=para>Team III (familie- en jeugdrecht)</p>
    <div class=parablock>
      <p class=para>Zaaknummer: 200.241.015/01 </p>
      <p class=para>Zaaknummer rechtbank: C13/637520 / FA RK 17/7013 (ED/GV)</p>
    </div>
    <div class=parablock>
      <p class=para>Beschikking van de meervoudige kamer van 9 april 2019 inzake</p>
    </div>
    <div class=parablock>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>
           de man  ,</strong></p>
      <p class=para>wonende te  woonplaats  ,</p>
      <p class=para>verzoeker in hoger beroep,</p>
      <p class=para>verder te noemen: de man,</p>
      <p class=para>advocaat: mr. N. Groen te Almere,</p>
    </div>
    <div class=parablock>
      <p class=para>en</p>
    </div>
    <div class=parablock>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>
           de vrouw  ,</strong></p>
      <p class=para>wonende te  woonplaats  ,</p>
      <p class=para>verweerster in hoger beroep,</p>
      <p class=para>verder te noemen: de vrouw,</p>
      <p class=para>advocaat: mr. J.J.M. Kleiweg te Amsterdam.</p>
    </div>
    <div class=parablock>
      <p class=para>Als belanghebbende is aangemerkt de hierna te noemen <span style=\"background-color: #FFFFCC\">minderjarige</span>  zoon  (verder te noemen:  de <span style=\"background-color: #FFFFCC\">minderjarige</span>  ).</p>
    </div>
    <div class=parablock>
      <p class=para>In zijn adviserende taak is in de procedure gekend:</p>
      <p class=para>de Raad voor de <span style=\"background-color: #FFEBEB\">Kinderbescherming</span>,</p>
      <p class=para>locatie: Amsterdam,</p>
      <p class=para>verder te noemen: <span style=\"background-color: #FFEBEB\">de raad</span>.</p>
    </div>
    <h4 class=para-title>
      <br><small>1</small>Het verloop van het geding in eerste aanleg</h4>
    <div class=parablock>
      <p class=para>Het hof verwijst voor het verloop van het geding in eerste aanleg naar de beschikking van de rechtbank Amsterdam (hierna: de rechtbank) van 7 maart 2018, uitgesproken onder voormeld zaaknummer.</p>
    </div>
    <h4 class=para-title>
      <br><small>2</small>Het geding in hoger beroep</h4>
    <br><small>2.1</small>
      <p class=para>De man is op 7 juni 2018 in hoger beroep gekomen van een gedeelte van voormelde beschikking van 7 maart 2018.</p>
      <br><small>2.2</small>
      <p class=para>De mondelinge behandeling heeft op 27 februari 2019 plaatsgevonden. Verschenen zijn: </p>
      <p class=para>- de man, bijgestaan door zijn advocaat;</p>
      <p class=para>- de vrouw, bijgestaan door haar advocaat;</p>
      <p class=para>- <span style=\"background-color: #FFEBEB\">de raad</span>, vertegenwoordigd door de heer A. Witting, vergezeld van een collega.</p>
    
    
      <br><small>2.3</small>
      <p class=para>De voorzitter heeft voorafgaand aan de zitting, in aanwezigheid van de griffier, met  de <span style=\"background-color: #FFFFCC\">minderjarige</span>  gesproken. Ter zitting heeft de voorzitter de inhoud van dit gesprek zakelijk weergegeven. Partijen hebben gelegenheid gehad daarop te reageren. </p>
      <h4 class=para-title>
      <br><small>3</small>De feiten</h4>
    <br><small>3.1</small>
      <p class=para>Uit de inmiddels verbroken relatie van de man en de vrouw (hierna tezamen ook: de <span style=\"background-color: #FFFFCC\">ouders</span>) is  de <span style=\"background-color: #FFFFCC\">minderjarige</span>  geboren,  in  2002 te  geboorteplaats  . De vrouw oefent alleen het <span style=\"background-color: #FFEBEB\">gezag</span> uit over  de <span style=\"background-color: #FFFFCC\">minderjarige</span>  . De man heeft  de <span style=\"background-color: #FFFFCC\">minderjarige</span>  erkend.</p>
      <h4 class=para-title>
      <br><small>4</small>De omvang van het geschil</h4>
    <br><small>4.1</small>
      <p class=para>Bij de bestreden beschikking is, voor zover hier van belang, het verzoek van de man om hem gezamenlijk met de vrouw met het <span style=\"background-color: #FFEBEB\">gezag</span> over  de <span style=\"background-color: #FFFFCC\">minderjarige</span>  te belasten, afgewezen.</p>
      <br><small>4.2</small>
      <p class=para>De man verzoekt, met vernietiging van de bestreden beschikking in zoverre, alsnog te bepalen dat hij gezamenlijk met de vrouw belast wordt met het <span style=\"background-color: #FFEBEB\">gezag</span> over  de <span style=\"background-color: #FFFFCC\">minderjarige</span>  . </p>
      <br><small>4.3</small>
      <p class=para>De vrouw verzoekt de bestreden beschikking te bekrachtigen.</p>
      <h4 class=para-title>
      <br><small>5</small>De motivering van de beslissing</h4>
    <br><small>5.1</small>
      <p class=para>Ingevolge artikel 1:253c lid 1 van het Burgerlijk Wetboek (hierna: BW) kan de tot het <span style=\"background-color: #FFEBEB\">gezag</span> <span style=\"background-color: #FFEBEB\">bevoegde ouder</span> van het <span style=\"background-color: #FFFFCC\">kind</span>, die nimmer het <span style=\"background-color: #FFEBEB\">gezag gezamenlijk</span> met de <span style=\"background-color: #FFFFCC\">moeder</span> uit wie het <span style=\"background-color: #FFFFCC\">kind</span> is geboren heeft uitgeoefend, de rechtbank verzoeken de <span style=\"background-color: #FFFFCC\">ouders</span> met het <span style=\"background-color: #FFEBEB\">gezamenlijk gezag</span> over het <span style=\"background-color: #FFFFCC\">kind</span> te belasten. Het tweede lid van dit artikel bepaalt dat indien het verzoek ertoe strekt de <span style=\"background-color: #FFFFCC\">ouders</span> met het <span style=\"background-color: #FFEBEB\">gezamenlijk gezag</span> te belasten en de andere <span style=\"background-color: #FFFFCC\">ouder</span> met <span style=\"background-color: #FFEBEB\">gezamenlijk gezag</span> niet instemt, het verzoek slechts wordt afgewezen indien:</p>
      <p class=para>a. er een onaanvaardbaar risico is dat het <span style=\"background-color: #FFFFCC\">kind</span> klem of verloren zou raken tussen de <span style=\"background-color: #FFFFCC\">ouders</span> en niet te verwachten is dat hierin binnen afzienbare tijd voldoende verbetering zou komen; of </p>
      <p class=para>b. afwijzing anderszins in het belang van het <span style=\"background-color: #FFFFCC\">kind</span> noodzakelijk is. </p>
      <br><small>5.2</small>
      <p class=para>De man betoogt dat de rechtbank ten onrechte zijn verzoek tot <span style=\"background-color: #FFEBEB\">gezamenlijk gezag</span> heeft afgewezen en voert daartoe onder meer het volgende aan. De man ziet  de <span style=\"background-color: #FFFFCC\">minderjarige</span>  vrijwel dagelijks en maakt hierover rechtstreeks met  de <span style=\"background-color: #FFFFCC\">minderjarige</span>  afspraken (hetgeen de vrouw niet in de weg staat). Hij draagt mede de dagelijkse verzorging van  de <span style=\"background-color: #FFFFCC\">minderjarige</span>  en brengt en haalt hem naar en van school. Het toekennen van het <span style=\"background-color: #FFEBEB\">gezamenlijk gezag</span> zou een bevestiging zijn van de bestaande gang van zaken waarin beide partijen betrokken <span style=\"background-color: #FFFFCC\">ouders</span> zijn voor  de <span style=\"background-color: #FFFFCC\">minderjarige</span>  . Hoewel de <span style=\"background-color: #FFEBEB\">communicatie</span> tussen partijen niet optimaal is, is er zeker geen reden om aan te nemen dat  de <span style=\"background-color: #FFFFCC\">minderjarige</span>  klem of verloren zit tussen hen dan wel zal geraken.  de <span style=\"background-color: #FFFFCC\">minderjarige</span>  is daarnaast goed in staat zijn eigen belangen te verwoorden. Het incident waarbij de man  de <span style=\"background-color: #FFFFCC\">minderjarige</span>  van school heeft opgehaald voor het gesprek bij de rechtbank zonder overleg met de vrouw, is een ongelukkig gevolg van de verwarring die is ontstaan na de late verzending van de uitnodiging door de rechtbank. Tot slot weigert de vrouw mee te werken aan een traject ter verbetering van de onderlinge <span style=\"background-color: #FFEBEB\">communicatie</span>, ondanks herhaaldelijk verzoek hiertoe, aldus de man.</p>
      <br><small>5.3</small>
      <p class=para>De vrouw heeft ter zitting in hoger beroep verweer gevoerd. De vrouw betoogt – kort gezegd – dat de rechtbank terecht het verzoek van de man heeft afgewezen en voert daartoe onder meer het volgende aan.  de <span style=\"background-color: #FFFFCC\">minderjarige</span>  wordt binnenkort zeventien jaar en de man heeft nooit eerder het <span style=\"background-color: #FFEBEB\">gezamenlijk gezag</span> ter sprake gebracht. De grote rol in de verzorging en opvoeding van  de <span style=\"background-color: #FFFFCC\">minderjarige</span>  die de man zichzelf toedicht, is niet overeenkomstig de werkelijkheid.  de <span style=\"background-color: #FFFFCC\">minderjarige</span>  gaat alleen naar en van school, hij woont bij de vrouw en overnacht nooit bij de man. Er zullen praktische problemen ontstaan als de man mede met het <span style=\"background-color: #FFEBEB\">gezag</span> over  de <span style=\"background-color: #FFFFCC\">minderjarige</span>  zou worden belast, aangezien partijen het nergens over eens zijn en de <span style=\"background-color: #FFEBEB\">communicatie</span> tussen hen slecht is. Zo is er een tweetal zaken dat in het kader van de beëindiging van hun relatie nog moet worden geregeld, te weten de <span style=\"background-color: #FFF0DD\">aflossing</span> van <span style=\"background-color: #FFFFCC\">schulden</span> en de <span style=\"background-color: #FFF0DD\">verkoop</span> van een gezamenlijke <span style=\"background-color: #FFF0DD\">woning</span> in Suriname, waaraan de man niet wil meewerken. Daarnaast denkt de vrouw dat de man het <span style=\"background-color: #FFEBEB\">gezag</span> zal <span style=\"background-color: #FFEBEB\">misbruiken</span> door  de <span style=\"background-color: #FFFFCC\">minderjarige</span>  geen toestemming te geven om deze zomer naar Suriname te gaan voor het trouwfeest van de vrouw en haar nieuwe partner.  de <span style=\"background-color: #FFFFCC\">minderjarige</span>  houdt van beide <span style=\"background-color: #FFFFCC\">ouders</span>, maar is veel bezig met de lopende procedure en bevindt zich hierdoor in een <span style=\"background-color: #FFEBEB\">loyaliteitsconflict</span>. Er is dan ook een onaanvaardbaar risico dat  de <span style=\"background-color: #FFFFCC\">minderjarige</span>  klem of verloren zou raken tussen de <span style=\"background-color: #FFFFCC\">ouders</span> en niet te verwachten is dat hierin binnen afzienbare tijd voldoende verbetering zal komen, aldus de vrouw.</p>
      <br><small>5.4</small>
      <p class=para>De raad heeft het hof ter zitting in hoger beroep geadviseerd om het verzoek van de man af te wijzen.  de <span style=\"background-color: #FFFFCC\">minderjarige</span>  beschrijft de huidige gang van zaken vanuit de standpunten van beide <span style=\"background-color: #FFFFCC\">ouders</span>, maar vindt het lastig om te zeggen wat hij zelf wil omdat hij geen problemen wil veroorzaken.  de <span style=\"background-color: #FFFFCC\">minderjarige</span>  ziet de man regelmatig en stelt het op prijs dat hij betrokken is, maar hij heeft zijn vaste <span style=\"background-color: #FFF0DD\">verblijfplaats</span> bij de vrouw. Dit is een situatie die de afgelopen jaren zo is gegroeid en er is niet eerder aanleiding geweest voor een wijziging. Gelet op zijn leeftijd, zal het voor  de <span style=\"background-color: #FFFFCC\">minderjarige</span>  erg verwarrend en niet passend zijn om de situatie nu ineens formeel te wijzigen, aldus <span style=\"background-color: #FFEBEB\">de raad</span>. </p>
      <br><small>5.5</small>
      <div class=parablock>
        <p class=para>Het hof overweegt als volgt.</p>
        <p class=para>Het uitgangspunt van de wetgever is dat <span style=\"background-color: #FFFFCC\">ouders</span> het <span style=\"background-color: #FFEBEB\">gezag gezamenlijk</span> uitoefenen. Voor <span style=\"background-color: #FFEBEB\">gezamenlijk gezag</span> is vereist dat de <span style=\"background-color: #FFFFCC\">ouders</span> daadwerkelijk in staat zijn tot een behoorlijk overleg over zaken die de <span style=\"background-color: #FFFFCC\">minderjarige</span> aangaan en dat zij beslissingen (van enig belang) over hun <span style=\"background-color: #FFFFCC\">kind</span> in gezamenlijk overleg kunnen nemen, althans in staat zijn afspraken te maken over situaties die zich rond het <span style=\"background-color: #FFFFCC\">kind</span> (kunnen) voordoen.</p>
        <p class=para>Uit de stukken in het dossier en het verhandelde ter zitting in hoger beroep is het volgende gebleken. De man is vanaf april 2016 tien maanden gedetineerd geweest vanwege het plegen van een drugsgerelateerd strafbaar feit. Vanaf augustus 2016 konden de man en  de <span style=\"background-color: #FFFFCC\">minderjarige</span>  weer meer tijd samen doorbrengen, te weten in de weekenden overdag en op doordeweekse avonden, vanwege overplaatsing van de man naar een zeer beperkt beveiligde inrichting. De relatie van de <span style=\"background-color: #FFFFCC\">ouders</span> is in december 2016 verbroken. Gebleken is dat zij sindsdien niet hebben kunnen overleggen over de zorg en opvoeding van  de <span style=\"background-color: #FFFFCC\">minderjarige</span>  en dat hun onderlinge verhouding niet goed (meer) is. Zij praten niet met elkaar.  de <span style=\"background-color: #FFFFCC\">minderjarige</span>  woont bij de vrouw. Ondanks het feit dat de man geen eigen <span style=\"background-color: #FFF0DD\">woning</span> heeft, speelt hij toch een substantiële rol in het leven van  de <span style=\"background-color: #FFFFCC\">minderjarige</span>  .  de <span style=\"background-color: #FFFFCC\">minderjarige</span>  ziet hem in ieder geval één dag per week en daarnaast wekelijks ook nog één tot twee keer uit school. De man helpt hem ook met huiswerk.  de <span style=\"background-color: #FFFFCC\">minderjarige</span>  heeft een manier gevonden om om te gaan met de situatie die tussen zijn <span style=\"background-color: #FFFFCC\">ouders</span> speelt. Bij beslissingen die van belang zijn, zoals een schoolkeuze, bespreekt hij deze afzonderlijk met de vrouw en de man. Op deze wijze komt een beslissing tot stand. Het is echter ook voorgekomen dat hij zelf keuzes maakt en zich daarmee onttrekt aan het <span style=\"background-color: #FFEBEB\">gezag</span> van de vrouw en dan zijn toevlucht zoekt bij de man. Een voorbeeld hiervan is dat  de <span style=\"background-color: #FFFFCC\">minderjarige</span>  in 2018 op het laatste moment, op Schiphol, niet is meegegaan met de vrouw op vakantie naar Suriname. Hij heeft zijn weigering om mee te gaan niet aan de vrouw meegedeeld, maar is weggelopen. De man heeft hem toen onderdak geboden. Tot slot is gebleken dat tussen  de <span style=\"background-color: #FFFFCC\">minderjarige</span>  en ieder van de <span style=\"background-color: #FFFFCC\">ouders</span> een goede band bestaat.</p>
      </div>
      <br><small>5.6</small>
      <div class=parablock>
        <p class=para>Gelet op het voorgaande is het hof van oordeel dat de relatie tussen de <span style=\"background-color: #FFFFCC\">ouders</span> moeizaam is. Er is weinig tot geen <span style=\"background-color: #FFEBEB\">communicatie</span> tussen partijen en van het maken van afspraken over  de <span style=\"background-color: #FFFFCC\">minderjarige</span>  in gezamenlijk overleg is geen sprake. De enige <span style=\"background-color: #FFEBEB\">communicatie</span> die er is tussen partijen, verloopt via  de <span style=\"background-color: #FFFFCC\">minderjarige</span>  . Met <span style=\"background-color: #FFEBEB\">de raad</span> is het hof van oordeel dat een reëel risico ten minste bestaat dat door toekenning van <span style=\"background-color: #FFEBEB\">gezamenlijk gezag</span> het nu bestaande evenwicht zal worden <span style=\"background-color: #FFEBEB\">verstoord</span> en dat dit op  de <span style=\"background-color: #FFFFCC\">minderjarige</span>  een negatief effect zal hebben. Niet onwaarschijnlijk is dat <span style=\"background-color: #FFEBEB\">gezamenlijk gezag</span> zal leiden tot strijd tussen de <span style=\"background-color: #FFFFCC\">ouders</span>, waardoor  de <span style=\"background-color: #FFFFCC\">minderjarige</span>  klem zal raken tussen de <span style=\"background-color: #FFFFCC\">ouders</span>. Illustratief hiervoor is hetgeen ter zitting door partijen naar voren is gebracht naar aanleiding van de op handen zijnde bruiloft van de vrouw in Suriname. De vrouw heeft na een gesprek met  de <span style=\"background-color: #FFFFCC\">minderjarige</span>  tickets geboekt, maar zij is bang dat de man toestemming zal weigeren. De man bleek, na doorvragen, alleen bereid toestemming te geven voor de reis van  de <span style=\"background-color: #FFFFCC\">minderjarige</span>  indien dit uitdrukkelijk ook  de <span style=\"background-color: #FFFFCC\">minderjarige</span> s  wens zou zijn. Hiermee laat hij niet zien dat hij als <span style=\"background-color: #FFFFCC\">ouder</span> in staat is om  de <span style=\"background-color: #FFFFCC\">minderjarige</span>  te <span style=\"background-color: #FFEBEB\">begeleiden</span> in de relatie met zijn <span style=\"background-color: #FFFFCC\">moeder</span>. Voorts geldt dat  de <span style=\"background-color: #FFFFCC\">minderjarige</span>  thans reeds zeventien jaar is en over slechts een aantal maanden <span style=\"background-color: #FFFFCC\">meerderjarig</span> wordt. Als het gaat om medische behandelingen is  de <span style=\"background-color: #FFFFCC\">minderjarige</span>  juridisch gezien volwassen en hoeven de <span style=\"background-color: #FFFFCC\">ouders</span> geen toestemming meer te verlenen. Bij andere belangrijke kwesties zullen de <span style=\"background-color: #FFFFCC\">ouders</span> - gelet op de leeftijd van  de <span style=\"background-color: #FFFFCC\">minderjarige</span>  - rekening moeten houden met zijn visie en in samenspraak met hem beslissingen moeten nemen. In het geval van <span style=\"background-color: #FFEBEB\">gezamenlijk gezag</span> zal  de <span style=\"background-color: #FFFFCC\">minderjarige</span>  zowel met de man als met de vrouw op één lijn moeten zien te komen, terwijl hij als zeventienjarige ook een eigen wil heeft. Dit zal vanwege de relatie tussen de <span style=\"background-color: #FFFFCC\">ouders</span> tot een <span style=\"background-color: #FFEBEB\">loyaliteitsconflict</span> bij  de <span style=\"background-color: #FFFFCC\">minderjarige</span>  kunnen leiden. Dat dit op korte termijn anders zal zijn, acht het hof niet aannemelijk. </p>
        <p class=para>Het hof acht in het licht van dit alles de wettelijke uitzondering aanwezig zoals genoemd in artikel 1:253c, tweede lid sub a, BW. Het verzoek van de man om hem gezamenlijk met de vrouw met het <span style=\"background-color: #FFEBEB\">gezag</span> over  de <span style=\"background-color: #FFFFCC\">minderjarige</span>  te belasten, zal daarom worden afgewezen en de bestreden beschikking zal worden bekrachtigd.</p>
      </div>
      <h4 class=para-title>
      <br><small>6</small>De beslissing</h4>
    <div class=parablock>
      <p class=para>Het hof:</p>
    </div>
    <div class=parablock>
      <p class=para>bekrachtigt de beschikking waarvan beroep, voor zover aan het oordeel van het hof onderworpen;</p>
    </div>
    <div class=parablock>
      <p class=para>wijst het meer of anders verzochte af.</p>
    </div>
    <div class=parablock>
      <p class=para>Deze beschikking is gegeven door mr. G.W. Brands-Bottema, mr. T.A.M. Tijhuis en mr. P.J.W.M. Sliepenbeek, in tegenwoordigheid van mr. J. van den Wildenberg als griffier, en is op 9 april 2019 in het openbaar uitgesproken.</p>
    </div>
    <nav class=references><a style="color: #008000; text-decoration: underline; font-weight: bold; " href=http://deeplink.rechtspraak.nl/uitspraak?id=ECLI:NL:GHAMS:2019:1233 target=_blank>Bron: Rechtspraak.nl ECLI:NL:GHAMS:2019:1233</a></nav></article>