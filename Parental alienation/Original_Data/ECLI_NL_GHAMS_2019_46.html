<article class=article><dl class=ecli_info>
<h3><strong>Inhoudsindicatie</strong></h3>
      <span style=\"background-color: #FFEBEB\">gezag</span>
    <dt>Instantie</dt>
<dd>Gerechtshof Amsterdam</dd>
<dt>Uitspraakdatum</dt>
<dd>2019-01-08</dd>
<dt>Publicatiedatum</dt>
<dd>2019-01-21</dd>
<dt>Zaaknummer</dt>
<dd>200.214.385/01</dd>
<dt>Rechtsgebied</dt>
<dd>Civiel recht; Personen- en familierecht</dd>
<dt>Formele relatie</dt>
<dd><a style="color: #008000; text-decoration: underline; font-weight: bold; " href=https://www.recht.nl/rechtspraak/?ecli=ECLI:NL:RBNHO:2017:326>Eerste aanleg: ECLI:NL:RBNHO:2017:326</a></dd>
<dt>Vindplaatsen</dt>
<dd>Rechtspraak.nl</dd>
</dl>
<h3><strong>Uitspraak</strong></h3>
  
    GERECHTSHOF AMSTERDAM
    <p class=para>Afdeling civiel recht en belastingrecht</p>
    <p class=para>Team III (familie- en jeugdrecht)</p>
    <div class=parablock>
      <p class=para>Zaaknummer: 200.214.385/ 01 </p>
      <p class=para>Zaaknummer rechtbank: C/15/242807 / FA RK 16-2723 </p>
    </div>
    <div class=parablock>
      <p class=para>Beschikking van de meervoudige kamer van 8 januari 2019 inzake</p>
    </div>
    <div class=parablock>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>
           de vrouw  ,</strong></p>
      <p class=para>wonende te  woonplaats  ,</p>
      <p class=para>verzoekster in hoger beroep,</p>
      <p class=para>verder te noemen: de vrouw,</p>
      <p class=para>advocaat: mr. A. Krim te Haarlem,</p>
    </div>
    <div class=parablock>
      <p class=para>en</p>
    </div>
    <div class=parablock>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>
           de man  ,</strong></p>
      <p class=para>wonende te  woonplaats  ,</p>
      <p class=para>verweerder in hoger beroep,</p>
      <p class=para>verder te noemen: de man,</p>
      <p class=para>advocaat: mr. B.J. de Groot te Haarlem.</p>
    </div>
    <div class=parablock>
      <p class=para>In zijn adviserende taak is in de procedure gekend:</p>
      <p class=para>de Raad voor de <span style=\"background-color: #FFEBEB\">Kinderbescherming</span>,</p>
      <p class=para>locatie: Haarlem,</p>
      <p class=para>hierna te noemen: <span style=\"background-color: #FFEBEB\">de raad</span>.</p>
    </div>
    <div class=parablock>
      <p class=para>Als informant is voorts aangemerkt:</p>
      <p class=para>- de <span style=\"background-color: #FFEBEB\">gecertificeerde instelling</span> De Jeugd- en Gezinsbeschermers (hierna: de GI).</p>
    </div>
    <h4 class=para-title>
      <br><small>1</small>Het verloop van het geding in eerste aanleg</h4>
    <div class=parablock>
      <p class=para>Het hof verwijst voor het verloop van het geding in eerste aanleg naar de beschikking van de rechtbank Noord-Holland (locatie Haarlem) van 25 januari 2017, uitgesproken onder voormeld zaaknummer.</p>
    </div>
    <h4 class=para-title>
      <br><small>2</small>Het geding in hoger beroep</h4>
    <br><small>2.1.</small>
      <p class=para>De vrouw is op 19 april 2017 in hoger beroep gekomen van voormelde beschikking van 25 januari 2017.</p>
      <br><small>2.2.</small>
      <p class=para>De man heeft op 13 juni 2017 een verweerschrift ingediend.</p>
      <br><small>2.3.</small>
      <p class=para>Bij het hof zijn voorts de volgende stukken ingekomen:</p>
      <p class=para>- een journaalbericht van de zijde van de man van 26 juli 2017 met bijlagen, ingekomen op 27 juli 2017;</p>
      <p class=para>- een journaalbericht van de zijde van de vrouw van 8 november 2017 met bijlagen, ingekomen op 9 november 2017;</p>
      <p class=para>- een journaalbericht van de zijde van de man van 16 november 2017 met bijlagen, ingekomen op 17 november 2017;</p>
      <p class=para>- een brief van de zijde van de <span style=\"background-color: #FFEBEB\">GI</span> van 15 november 2017, ingekomen op 16 juli 2017.</p>
      <br><small>2.4.</small>
      <p class=para>De mondelinge behandeling heeft op 27 november 2017 plaatsgevonden. Het hof heeft <span style=\"background-color: #FFEBEB\">de raad</span> verzocht <span style=\"background-color: #FFEBEB\">onderzoek</span> te verrichten - kort gezegd - naar het <span style=\"background-color: #FFEBEB\">gezag</span> over de hierna te vermelden <span style=\"background-color: #FFFFCC\">minderjarige</span> <span style=\"background-color: #FFFFCC\">kinderen</span> van partijen. Met het oog daarop is de behandeling van de zaak aangehouden. Van de mondelinge behandeling is een proces-verbaal opgemaakt dat zich bij de stukken bevindt.</p>
      <br><small>2.5.</small>
      <p class=para>Ter griffie van dit hof is op 5 april 2018 binnengekomen een rapport van <span style=\"background-color: #FFEBEB\">de raad</span> van 4 april 2018.</p>
      <br><small>2.6.</small>
      <p class=para>Ter griffie van dit hof is van de zijde van de man op 7 mei 2018 een brief van 18 april 2018 met bijlagen ingekomen.</p>
      <br><small>2.7.</small>
      <p class=para>De mondelinge behandeling is op 31 oktober 2018 voortgezet, alwaar zijn verschenen:</p>
      <p class=para>- de vrouw, bijgestaan door haar advocaat;</p>
      <p class=para>- de man, bijgestaan door zijn advocaat;</p>
      <p class=para>- mevrouw A. Metselaar namens <span style=\"background-color: #FFEBEB\">de raad</span>;</p>
      <p class=para>- een medewerker van de GI.</p>
      <h4 class=para-title>
      <br><small>3</small>De feiten</h4>
    <br><small>3.1.</small>
      <p class=para>Uit de (inmiddels verbroken) relatie van de vrouw en de man zijn geboren:</p>
      <p class=para>-  <span style=\"background-color: #FFFFCC\">kind</span> A  (hierna:  <span style=\"background-color: #FFFFCC\">kind</span> A  )  in  2006;</p>
      <p class=para>-  <span style=\"background-color: #FFFFCC\">kind</span> B  (hierna:  <span style=\"background-color: #FFFFCC\">kind</span> B  ),  in  2008;</p>
      <p class=para>-  <span style=\"background-color: #FFFFCC\">kind</span> C  (hierna:  <span style=\"background-color: #FFFFCC\">kind</span> C  ),  in  2011 (hierna gezamenlijk: de <span style=\"background-color: #FFFFCC\">kinderen</span>).</p>
      <p class=para>De man heeft de <span style=\"background-color: #FFFFCC\">kinderen</span> erkend. De vrouw en de man hebben op 26 augustus 2014 het <span style=\"background-color: #FFEBEB\">gezamenlijk gezag</span> laten aantekenen in het <span style=\"background-color: #FFEBEB\">gezagsregister</span>. </p>
      <br><small>3.2.</small>
      <p class=para>Bij beschikking van 5 oktober 2016 heeft de <span style=\"background-color: #FFFFCC\">kinderrechter</span> in de rechtbank Noord-Holland de <span style=\"background-color: #FFF0DD\">hoofdverblijfplaats</span> van de <span style=\"background-color: #FFFFCC\">kinderen</span> bij de vrouw bepaald en is het verzoek van de vrouw betreffende het <span style=\"background-color: #FFEBEB\">gezag</span> aangehouden in afwachting van de uitkomst van de procedure over de <span style=\"background-color: #FFEBEB\">ondertoezichtstelling</span>. </p>
      <br><small>3.3</small>
      <p class=para>Bij beschikking van de <span style=\"background-color: #FFFFCC\">kinderrechter</span> van 30 september 2016 zijn de <span style=\"background-color: #FFFFCC\">kinderen</span> onder <span style=\"background-color: #FFEBEB\">toezicht</span> gesteld van de <span style=\"background-color: #FFEBEB\">GI</span> voor de duur van een jaar. De maatregel is nadien verlengd, laatstelijk tot 30 september 2019.</p>
      <h4 class=para-title>
      <br><small>4</small>De omvang van het geschil</h4>
    <br><small>4.1.</small>
      <p class=para>Bij de bestreden beschikking is het verzoek van de vrouw om het <span style=\"background-color: #FFEBEB\">gezamenlijk gezag</span> te beëindigen en haar te belasten met het eenhoofdig <span style=\"background-color: #FFEBEB\">gezag</span> over de <span style=\"background-color: #FFFFCC\">kinderen</span> afgewezen.</p>
      <br><small>4.2.</small>
      <p class=para>De vrouw verzoekt, met vernietiging van de bestreden beschikking, haar inleidend verzoek alsnog toe te wijzen.</p>
      <br><small>4.3.</small>
      <p class=para>De man verzoekt de bestreden beschikking te bekrachtigen.</p>
      <h4 class=para-title>
      <br><small>5</small>De motivering van de beslissing</h4>
    <br><small>5.1.</small>
      <div class=parablock>
        <p class=para>De raad heeft <span style=\"background-color: #FFEBEB\">onderzoek</span> gedaan naar de <span style=\"background-color: #FFEBEB\">gezagssituatie</span>. Uit het onder 2.5. vermelde raadsrapport blijkt onder andere het volgende: </p>
        <p class=para>Aan de man is ten laste gelegd dat hij in januari 2017 de vrouw heeft <span style=\"background-color: #FFEBEB\">bedreigd</span> met enig misdrijf tegen het leven gericht, althans met zware <span style=\"background-color: #FFEBEB\">mishandeling</span>. Hij is de <span style=\"background-color: #FFF0DD\">woning</span> en de slaapkamer van de vrouw binnengedrongen (terwijl twee van de drie dochters van partijen thuis waren) en heeft haar <span style=\"background-color: #FFEBEB\">bedreigd</span>. Bij arrest van 21 februari 2018 van dit hof is aan de man – naast een gevangenisstraf en een taakstraf - de maatregel strekkende tot beperking van de vrijheid opgelegd inhoudende dat hij voor de duur van vijf jaren zich niet zal ophouden in de <span style=\"background-color: #FFF0DD\">omgeving</span> van het woonadres van de vrouw en dat hij op geen enkele wijze – direct of indirect – contact zal opnemen, zoeken of hebben met de vrouw en de <span style=\"background-color: #FFFFCC\">kinderen</span> tenzij een dergelijk contact noodzakelijk is in het kader van afspraken die over de <span style=\"background-color: #FFFFCC\">omgang</span> met de <span style=\"background-color: #FFFFCC\">kinderen</span> worden gemaakt en voor zover de gezinsvoogd daarbij betrokken is.</p>
        <p class=para>De <span style=\"background-color: #FFEBEB\">GI</span> heeft een bezoekregeling opgesteld voor de man en de <span style=\"background-color: #FFFFCC\">kinderen</span>, kort gezegd inhoudende dat zij eens per twee maanden gedurende een uur contact hebben onder <span style=\"background-color: #FFEBEB\">begeleiding</span> van de GI<strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=italic>.</strong></p>
        <p class=para>Voor de uitoefening van <span style=\"background-color: #FFEBEB\">gezamenlijk gezag</span> is redelijk en constructief contact tussen <span style=\"background-color: #FFFFCC\">ouders</span> meer dan wenselijk, zo stelt <span style=\"background-color: #FFEBEB\">de raad</span>. Tussen partijen is daar geen sprake van (geweest); evenmin kan worden verwacht dat daarvan in de toekomst sprake zal zijn. Als de vrouw met het eenhoofdig <span style=\"background-color: #FFEBEB\">gezag</span> zou worden belast, kan de <span style=\"background-color: #FFEBEB\">GI</span> de man echter geen schriftelijke <span style=\"background-color: #FFEBEB\">aanwijzing</span> meer geven en bestaat voorts het risico dat de man volledig uit beeld verdwijnt als de <span style=\"background-color: #FFEBEB\">ondertoezichtstelling</span> eindigt en de gezinsmanager geen schakel meer vormt tussen partijen. </p>
        <p class=para>Bij de keuze voor gezamenlijk dan wel eenhoofdig <span style=\"background-color: #FFEBEB\">gezag</span> staat het belang van de <span style=\"background-color: #FFFFCC\">kinderen</span> voorop en dat is het meest gediend met rust, duidelijkheid en voorspelbaarheid. Aan die drie voorwaarden werd de afgelopen periode voldaan, juist doordat de <span style=\"background-color: #FFFFCC\">ouders</span> onderling geen contact hadden (vanwege het opgelegde <span style=\"background-color: #FFEBEB\">contactverbod</span>), en vanwege de bemoeienis van de GI. Gebleken is dat de <span style=\"background-color: #FFFFCC\">kinderen</span> daarvan profiteerden. </p>
        <p class=para>De man heeft laten zien niet het belang van de <span style=\"background-color: #FFFFCC\">kinderen</span> voorop te stellen en dus onvoldoende in staat te zijn om op een goede, constructieve manier invulling te geven aan zijn <span style=\"background-color: #FFEBEB\">gezag</span>, vooral gezien het buitensporig gewelddadige delict waarvoor hij bij voornoemd arrest van 21 februari 2018 is veroordeeld. <span style=\"background-color: #FFEBEB\">De raad</span> maakt zich <span style=\"background-color: #FFEBEB\">ernstige</span> zorgen over het gedrag van de man, temeer omdat hij nog steeds geen hulp voor zichzelf wil accepteren. Gezien het <span style=\"background-color: #FFEBEB\">contactverbod</span> van de man is de mogelijkheid voor een degelijke, constructieve samenwerking met de vrouw niet meer aanwezig. In het belang van de <span style=\"background-color: #FFFFCC\">kinderen</span> adviseert <span style=\"background-color: #FFEBEB\">de raad</span> daarom om het eenhoofdig <span style=\"background-color: #FFEBEB\">gezag</span> aan de vrouw toe te wijzen.</p>
        <p class=para>Ter zitting in hoger beroep heeft <span style=\"background-color: #FFEBEB\">de raad</span> aan het voorgaande toegevoegd dat totaal geen constructief overleg mogelijk is tussen partijen en dat de <span style=\"background-color: #FFFFCC\">kinderen</span> dus klem of verloren zullen raken tussen de <span style=\"background-color: #FFFFCC\">ouders</span> als zij gezamenlijk het <span style=\"background-color: #FFEBEB\">gezag</span> dragen. De man kan zijn <span style=\"background-color: #FFFFCC\">vaderrol</span> ook zonder <span style=\"background-color: #FFEBEB\">gezag</span> invullen, in de eerste plaats door uitvoering te geven aan de bezoekregeling. Aan de vrouw dient voorts een <span style=\"background-color: #FFEBEB\">informatieplicht</span> te worden opgelegd.</p>
      </div>
      <br><small>5.2.</small>
      <div class=parablock>
        <p class=para>De man heeft ter zitting in hoger beroep verklaard dat hij de door de <span style=\"background-color: #FFEBEB\">GI</span> opgestelde bezoekregeling niet nakomt, omdat hij het niet eens is met de bepaling dat de <span style=\"background-color: #FFFFCC\">omgang</span> onder <span style=\"background-color: #FFEBEB\">begeleiding</span> plaatsvindt. De <span style=\"background-color: #FFFFCC\">kinderen</span> hebben tegen hun grootmoeder <span style=\"background-color: #FFFFCC\">vaderszijde</span> gezegd dat zij hun <span style=\"background-color: #FFFFCC\">vader</span> graag willen zien, maar dat zij niet naar het kantoor van de <span style=\"background-color: #FFEBEB\">GI</span> willen en de man respecteert deze wens van de <span style=\"background-color: #FFFFCC\">kinderen</span>. De bezoekregeling die de <span style=\"background-color: #FFFFCC\">kinderen</span> met hun grootmoeder hebben, verloopt goed. </p>
        <p class=para>De man is het niet eens met het advies van <span style=\"background-color: #FFEBEB\">de raad</span>. Hij vreest geen enkele informatie meer te krijgen van de vrouw als zij met het eenhoofdig <span style=\"background-color: #FFEBEB\">gezag</span> wordt belast. Al sinds 2016 gedraagt de vrouw zich alsof zij het eenhoofdig <span style=\"background-color: #FFEBEB\">gezag</span> heeft en verstrekt zij geen informatie aan de man over bijvoorbeeld de medische toestand van de <span style=\"background-color: #FFFFCC\">kinderen</span> en hun vakantiebestemming. De man weet niet naar welke school de <span style=\"background-color: #FFFFCC\">kinderen</span> gaan. De inzet van de <span style=\"background-color: #FFEBEB\">GI</span> heeft niet tot enige verbetering geleid, aldus de man.</p>
      </div>
      <br><small>5.3.</small>
      <div class=parablock>
        <p class=para>De vrouw heeft ter zitting in hoger beroep bevestigd dat <span style=\"background-color: #FFEBEB\">geen omgang</span> plaatsvindt tussen de <span style=\"background-color: #FFFFCC\">kinderen</span> en de man en dat de bezoekregeling met de grootmoeder <span style=\"background-color: #FFFFCC\">vaderszijde</span> goed verloopt. De <span style=\"background-color: #FFFFCC\">kinderen</span> willen de man graag zien en de vrouw betreurt het dan ook dat er <span style=\"background-color: #FFEBEB\">geen omgang</span> plaatsvindt.</p>
        <p class=para>De vrouw is het eens met het advies van <span style=\"background-color: #FFEBEB\">de raad</span>. De man blijft schreeuwen en <span style=\"background-color: #FFEBEB\">bedreigingen</span> uiten en weigert hulp. Hoewel hij zijn <span style=\"background-color: #FFFFCC\">kinderen</span> mag zien, blijft hij <span style=\"background-color: #FFEBEB\">boos</span>. De man ziet niet in dat zijn boze houding contraproductief is. Hij heeft voorts al meerdere keren geweigerd zijn toestemming te geven wanneer deze nodig was voor de <span style=\"background-color: #FFFFCC\">kinderen</span>; zo heeft het lang geduurd om therapie te regelen voor de <span style=\"background-color: #FFFFCC\">kinderen</span>. De vrouw vreest dan ook dat de <span style=\"background-color: #FFFFCC\">kinderen</span> klem of verloren zullen raken tussen haar en de man indien het <span style=\"background-color: #FFEBEB\">gezamenlijk gezag</span> wordt gehandhaafd. Zij stelt verder dat constructief overleg niet mogelijk is; gezien de negatieve bejegening door de man is zij nog steeds bang voor hem.</p>
      </div>
      <br><small>5.4.</small>
      <div class=parablock>
        <p class=para>Ingevolge artikel 1:253n van het Burgerlijk Wetboek (BW) kan de rechter op verzoek van de niet met elkaar <span style=\"background-color: #FFFFCC\">gehuwde</span> <span style=\"background-color: #FFFFCC\">ouders</span> of van een van hen het <span style=\"background-color: #FFEBEB\">gezamenlijk gezag</span> beëindigen als nadien de omstandigheden zijn gewijzigd of als bij het nemen van de beslissing op grond van waarvan het <span style=\"background-color: #FFEBEB\">gezamenlijk gezag</span> is ontstaan van onjuiste of onvolledige gegevens is uitgegaan. De rechter kan dan bepalen dat het <span style=\"background-color: #FFEBEB\">gezag</span> over een <span style=\"background-color: #FFFFCC\">kind</span> aan één van hen toekomt indien:</p>
        <p class=para>a. er een onaanvaardbaar risico is dat het <span style=\"background-color: #FFFFCC\">kind</span> klem of verloren zou raken tussen de <span style=\"background-color: #FFFFCC\">ouders</span> en niet te verwachten is dat hierin binnen afzienbare tijd voldoende verbetering zou komen of b. wijziging van het <span style=\"background-color: #FFEBEB\">gezag</span> anderszins in het belang van het <span style=\"background-color: #FFFFCC\">kind</span> noodzakelijk is.</p>
      </div>
      <br><small>5.5.</small>
      <div class=parablock>
        <p class=para>Het hof stelt vast dat de omstandigheden zijn gewijzigd, reeds nu partijen sinds de aantekening van hun <span style=\"background-color: #FFEBEB\">gezamenlijk gezag</span> uit elkaar zijn gegaan en een <span style=\"background-color: #FFEBEB\">ondertoezichtstelling</span> is uitgesproken, omdat de <span style=\"background-color: #FFFFCC\">kinderen</span> getuige zijn geweest van relatie- en <span style=\"background-color: #FFEBEB\">agressieproblematiek</span> tussen de <span style=\"background-color: #FFFFCC\">ouders</span> en er geen structurele afspraken over <span style=\"background-color: #FFFFCC\">omgang</span> zijn tussen de man en de <span style=\"background-color: #FFFFCC\">kinderen</span>, terwijl partijen niet in staat zijn om hierover op de juiste wijze te <span style=\"background-color: #FFEBEB\">communiceren</span>. </p>
        <p class=para>Volgens vaste jurisprudentie brengt het ontbreken van een goede <span style=\"background-color: #FFEBEB\">communicatie</span> tussen de <span style=\"background-color: #FFFFCC\">ouders</span> niet zonder meer mee dat in het belang van het <span style=\"background-color: #FFFFCC\">kind</span> het <span style=\"background-color: #FFEBEB\">gezag</span> aan één van de <span style=\"background-color: #FFFFCC\">ouders</span> moet worden toegekend. Wel is voor <span style=\"background-color: #FFEBEB\">gezamenlijk gezag</span> vereist dat de <span style=\"background-color: #FFFFCC\">ouders</span> daadwerkelijk in staat zijn tot een behoorlijke gezamenlijke <span style=\"background-color: #FFEBEB\">gezagsuitoefening</span> en dat zij beslissingen van enig belang over hun <span style=\"background-color: #FFFFCC\">kind</span> in gezamenlijk overleg kunnen nemen, althans tenminste in staat zijn afspraken te maken over situaties die zich rond hun <span style=\"background-color: #FFFFCC\">kind</span> kunnen voordoen zodanig dat het <span style=\"background-color: #FFFFCC\">kind</span> niet klem of verloren raakt tussen de <span style=\"background-color: #FFFFCC\">ouders</span>. Bij de beoordeling van de vraag of het <span style=\"background-color: #FFEBEB\">gezamenlijk gezag</span> moet worden beëindigd staat het belang van het <span style=\"background-color: #FFFFCC\">kind</span> voorop en, anders dan de man wellicht meent, niet het recht (op informatie) van de <span style=\"background-color: #FFFFCC\">ouder</span>.</p>
        <p class=para>In dit geval is al jarenlang sprake van problemen tussen de <span style=\"background-color: #FFFFCC\">ouders</span>, gepaard gaand met <span style=\"background-color: #FFEBEB\">agressie</span> en fysiek en verbaal geweld. Er is sprake van meerdere politiemeldingen van geweld, stalking en <span style=\"background-color: #FFEBEB\">bedreiging</span> door de man; hij is veroordeeld tot een gevangenisstraf en een taakstraf voor het onder 5.1. vermelde incident en aan hem is een langdurig <span style=\"background-color: #FFEBEB\">contactverbod</span> met de vrouw opgelegd. De vrouw heeft grote angst voor de man en is gediagnosticeerd met PTSS, waarvoor zij EMDR-behandeling heeft ondergaan. De <span style=\"background-color: #FFFFCC\">kinderen</span> zijn beschadigd en getraumatiseerd als gevolg van de <span style=\"background-color: #FFEBEB\">escalaties</span> tussen hun <span style=\"background-color: #FFFFCC\">ouders</span>. Naarmate de onrust tussen hun <span style=\"background-color: #FFFFCC\">ouders</span> toeneemt, nemen ook hun <span style=\"background-color: #FFEBEB\">boosheid</span>, verdriet en angst toe, zo blijkt uit het raadsrapport. Als gevolg van voormelde veroordeling van de man en het aan hem opgelegde <span style=\"background-color: #FFEBEB\">contactverbod</span> van vijf jaar is er geen contact tussen hem en de vrouw en mag dat er ook niet zijn. Reeds om die reden moet worden geoordeeld dat de <span style=\"background-color: #FFFFCC\">kinderen</span> klem of verloren zouden raken tussen hun <span style=\"background-color: #FFFFCC\">ouders</span> indien het <span style=\"background-color: #FFEBEB\">gezamenlijk gezag</span> gehandhaafd blijft: het gezamenlijk nemen van beslissingen wordt <span style=\"background-color: #FFEBEB\">ernstig</span> bemoeilijkt doordat er geen rechtstreeks contact mag zijn. Overigens lijkt ook zonder <span style=\"background-color: #FFEBEB\">contactverbod</span> redelijk en constructief overleg tussen partijen uitgesloten gezien hun zeer <span style=\"background-color: #FFEBEB\">conflictueuze</span> verstandhouding. Het hof acht het derhalve in het belang van de <span style=\"background-color: #FFFFCC\">kinderen</span> noodzakelijk om het verzoek van de vrouw strekkende tot beëindiging van het <span style=\"background-color: #FFEBEB\">gezamenlijk gezag</span> toe te wijzen.</p>
      </div>
      <br><small>5.6.</small>
      <p class=para>De man heeft zich ter zitting in hoger beroep nog op het standpunt gesteld dat het recht van de <span style=\"background-color: #FFFFCC\">minderjarige</span>  <span style=\"background-color: #FFFFCC\">kind</span> A  om te worden gehoord zoals vastgelegd in het IVRK is geschonden, nu zij door toedoen van de vrouw geen gebruik heeft gemaakt van de uitnodiging van het hof om haar mening kenbaar te maken in een <span style=\"background-color: #FFFFCC\">kindgesprek</span>. Nu het hof kennis heeft genomen van het rapport van <span style=\"background-color: #FFEBEB\">de raad</span> van 4 april 2018, waarin de mening van  <span style=\"background-color: #FFFFCC\">kind</span> A  uitvoerig wordt weergegeven, is het hof van oordeel dat geen sprake is van een schending van artikel 12 IVRK.</p>
      <br><small>5.7.</small>
      <p class=para>Ter zitting in hoger beroep is verder gebleken dat de man in hoge mate gefrustreerd is over het gebrek aan informatie; zowel de vrouw als de <span style=\"background-color: #FFEBEB\">GI</span> verschaft hem niet of nauwelijks informatie over de <span style=\"background-color: #FFFFCC\">kinderen</span>, zo stelt hij. De man heeft niet verzocht om het vaststellen van een informatieregeling omdat hij geen vertrouwen erin heeft dat de vrouw daaraan zal meewerken. Nu de vrouw echter ter zitting in hoger beroep heeft gesteld dat zij bereid is de man informatie te verstrekken, gaat het hof ervan uit dat zij dat eens per vier maanden zal doen, waarbij zij aan de man laat weten hoe de <span style=\"background-color: #FFFFCC\">kinderen</span> zich <span style=\"background-color: #FFEBEB\">ontwikkelen</span>, hoe het gaat met hun gezondheid, op school, met sporten en vriendjes. Ook zal zij het land van hun vakantiebestemming kenbaar maken. Het hof gaat ervan uit dat de vrouw de man tussentijds informeert indien sprake is van een <span style=\"background-color: #FFEBEB\">ernstige</span> (gezondheids)kwestie.</p>
      <br><small>5.8.</small>
      <p class=para>Dit leidt tot de volgende beslissing.</p>
      <h4 class=para-title>
      <br><small>6</small>De beslissing</h4>
    <div class=parablock>
      <p class=para>Het hof:</p>
    </div>
    <div class=parablock>
      <p class=para>vernietigt de beschikking waarvan beroep en, opnieuw rechtdoende:</p>
    </div>
    <div class=parablock>
      <p class=para>beëindigt het <span style=\"background-color: #FFEBEB\">gezag</span> van de man over  <span style=\"background-color: #FFFFCC\">kind</span> A  ,  <span style=\"background-color: #FFFFCC\">kind</span> B  en  <span style=\"background-color: #FFFFCC\">kind</span> C  ;</p>
    </div>
    <div class=parablock>
      <p class=para>belast de vrouw alleen met het <span style=\"background-color: #FFEBEB\">gezag</span> over  <span style=\"background-color: #FFFFCC\">kind</span> A  ,  <span style=\"background-color: #FFFFCC\">kind</span> B  en  <span style=\"background-color: #FFFFCC\">kind</span> C  ;</p>
    </div>
    <div class=parablock>
      <p class=para>verzoekt de griffier krachtens het bepaalde in het Besluit <span style=\"background-color: #FFEBEB\">gezagsregisters</span> een afschrift van deze uitspraak toe te zenden aan de griffier van de rechtbank Noord-Holland (locatie Haarlem), afdeling civiel recht, team familie- en jeugdrecht ter attentie van het openbaar register; </p>
    </div>
    <div class=parablock>
      <p class=para>verklaart deze beschikking uitvoerbaar bij voorraad.</p>
    </div>
    <div class=parablock>
      <p class=para>Deze beschikking is gegeven door mr. A.R. Sturhoofd, mr, J.M.C. Louwinger-Rijk en mr. M. Perfors, in tegenwoordigheid van mr. F.J.E. van Geijn als griffier en is op 8 januari 2019 in het openbaar uitgesproken door de voorzitter.</p>
    </div>
  
<nav class=references><a style="color: #008000; text-decoration: underline; font-weight: bold; " href=http://deeplink.rechtspraak.nl/uitspraak?id=ECLI:NL:GHAMS:2019:46 target=_blank>Bron: Rechtspraak.nl ECLI:NL:GHAMS:2019:46</a></nav></article>