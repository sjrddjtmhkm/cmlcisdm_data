<article class=article><dl class=ecli_info>
<h3><strong>Inhoudsindicatie</strong></h3>
      Beschikking waarbij een <span style=\"background-color: #FFFFCC\">minderjarige</span> onder <span style=\"background-color: #FFEBEB\">toezicht</span> is gesteld, in hoger beroep bekrachtigd. In beginsel dient een <span style=\"background-color: #FFFFCC\">kind</span>, ten behoeve van zijn identiteitsontwikkeling, in een zo vroeg mogelijk stadium statusvoorlichting te krijgen en <span style=\"background-color: #FFFFCC\">omgang</span> met de niet-verzorgende <span style=\"background-color: #FFFFCC\">ouder</span> te hebben. De <span style=\"background-color: #FFFFCC\">moeder</span> weigert daaraan haar <span style=\"background-color: #FFF0DD\">medewerking</span> te verlenen.
      
      1:255 lid 1 BW, 1:247 BW, 8 EVRM, 7 lid 1 IVRK
    <dt>Instantie</dt>
<dd>Gerechtshof Amsterdam</dd>
<dt>Uitspraakdatum</dt>
<dd>2019-01-08</dd>
<dt>Publicatiedatum</dt>
<dd>2019-01-22</dd>
<dt>Zaaknummer</dt>
<dd>200.247.281/01 en 200.247.281/02</dd>
<dt>Rechtsgebied</dt>
<dd>Civiel recht</dd>
<dt>Vindplaatsen</dt>
<dd>Rechtspraak.nl</dd>
</dl>
<h3><strong>Uitspraak</strong></h3>
  
    GERECHTSHOF AMSTERDAM 		
    <div class=parablock>
      <p class=para>Afdeling civiel recht en belastingrecht</p>
      <p class=para>Team III (familie -en jeugdrecht)</p>
    </div>
    <div class=parablock>
      <p class=para>zaaknummers: 200.247.281/01 en 200.247.281/02 </p>
      <p class=para>zaaknummer rechtbank: C/13/648202 / JE RK 18/509 </p>
    </div>
    <div class=parablock>
      <p class=para>beschikking van de meervoudige kamer van 8 januari 2019 inzake</p>
    </div>
    <div class=parablock>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>
           de <span style=\"background-color: #FFFFCC\">moeder</span> 
        ,</strong></p>
      <p class=para>wonende te  woonplaats  ,</p>
      <p class=para>verzoekster in hoger beroep,</p>
      <p class=para>verzoekster in het incident,</p>
      <p class=para>verder te noemen: de <span style=\"background-color: #FFFFCC\">moeder</span>,</p>
      <p class=para>advocaat: mr. I. Roos te Amsterdam,</p>
    </div>
    <div class=parablock>
      <p class=para>en</p>
    </div>
    <div class=parablock>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>Raad voor de <span style=\"background-color: #FFEBEB\">Kinderbescherming</span> Amsterdam,</strong></p>
      <p class=para>gevestigd te Amsterdam,</p>
      <p class=para>verweerder in hoger beroep,</p>
      <p class=para>verweerder in het incident,</p>
      <p class=para>verder te noemen: <span style=\"background-color: #FFEBEB\">de raad</span>. </p>
    </div>
    <div class=parablock>
      <p class=para>Als belanghebbenden zijn aangemerkt: </p>
    </div>
    <p class=para>- de <span style=\"background-color: #FFFFCC\">minderjarige</span>  <span style=\"background-color: #FFFFCC\">minderjarige</span>  (hierna te noemen:  A  );</p>
    <p class=para>- de <span style=\"background-color: #FFEBEB\">gecertificeerde instelling</span> <span style=\"background-color: #FFEBEB\">Jeugdbescherming</span> Regio Amsterdam (hierna te noemen: de GI). </p>
    <div class=parablock>
      <p class=para>Als informant is aangemerkt:</p>
    </div>
    <p class=para>- de heer  de <span style=\"background-color: #FFFFCC\">vader</span>  , de <span style=\"background-color: #FFFFCC\">vader</span> van  A  (hierna: de <span style=\"background-color: #FFFFCC\">vader</span>), bijgestaan door mr. M.E. van Zutphen, advocaat te Amsterdam. </p>
    <h4 class=para-title>
      <br><small>1</small>Het verloop van het geding in eerste aanleg</h4>
    <div class=parablock>
      <p class=para>Het hof verwijst voor het verloop van het geding in eerste aanleg naar de beschikking van de <span style=\"background-color: #FFFFCC\">kinderrechter</span> in de rechtbank Amsterdam van 5 juli 2018, uitgesproken onder voormeld zaaknummer.</p>
    </div>
    <h4 class=para-title>
      <br><small>2</small>Het geding in hoger beroep</h4>
    <br><small>2.1.</small>
      <p class=para>De <span style=\"background-color: #FFFFCC\">moeder</span> is op 5 oktober 2018  in hoger beroep gekomen van de beschikking van 5 juli 2018 (zaaknummer 200.247.281/01, hierna ook: de bodemprocedure), en heeft daarbij een verzoek ingediend tot <span style=\"background-color: #FFEBEB\">schorsing</span> van de werking van de uitvoerbaarverklaring bij voorraad  van de bestreden beschikking (zaaknummer 200.247.281/02, hierna ook: het <span style=\"background-color: #FFEBEB\">schorsingsverzoek</span>).</p>
      <br><small>2.2.</small>
      <p class=para>De raad heeft op 8 november 2019 een verweerschrift ingediend. </p>
      <br><small>2.3.</small>
      <p class=para>Bij het hof zijn voorts de volgende stukken ingekomen: </p>
      <p class=para>- een brief van de zijde van de <span style=\"background-color: #FFFFCC\">vader</span> van 6 november 2018, houdende een reactie op het appelschrift, ingekomen op 7 november 2018; </p>
      <p class=para>- nadere stukken van de zijde van de <span style=\"background-color: #FFFFCC\">moeder</span>, te weten bijlagen 3 tot en met 5; </p>
      <p class=para>- een faxbericht van de zijde van de <span style=\"background-color: #FFFFCC\">moeder</span> van 9 november 2018, ingekomen op dezelfde datum, met bijlage 6. </p>
      <br><small>2.4.</small>
      <p class=para>De mondelinge behandeling van beide zaken heeft op 12 november 2018 plaatsgevonden. Verschenen zijn: </p>
      <p class=para>- de <span style=\"background-color: #FFFFCC\">moeder</span>, bijgestaan door haar advocaat;</p>
      <p class=para>- de <span style=\"background-color: #FFFFCC\">vader</span>, bijgestaan door zijn advocaat; </p>
      <p class=para>- <span style=\"background-color: #FFEBEB\">de raad</span>, vertegenwoordigd door mevrouw  X  .</p>
      <p class=para>Hoewel de <span style=\"background-color: #FFEBEB\">GI</span> abusievelijk niet was opgeroepen voor de mondelinge behandeling, is zij via <span style=\"background-color: #FFEBEB\">de raad</span> tijdig van de mondelinge behandeling op de hoogte geraakt. De gezinsvoogd heeft op 6 november 2018 telefonisch aan de griffier medegedeeld niet in staat te zijn ter zitting in hoger beroep te verschijnen.  </p>
      <h4 class=para-title>
      <br><small>3</small>De feiten</h4>
    <br><small>3.1.</small>
      <div class=parablock>
        <p class=para>Uit de (inmiddels beëindigde) relatie van de <span style=\"background-color: #FFFFCC\">moeder</span> en de <span style=\"background-color: #FFFFCC\">vader</span> is  A  geboren,  in  2014 te  plaats  . De <span style=\"background-color: #FFFFCC\">vader</span> heeft  A  erkend.  A  verblijft bij de vrouw.</p>
        <p class=para>De <span style=\"background-color: #FFFFCC\">moeder</span> heeft uit andere relaties nog drie <span style=\"background-color: #FFFFCC\">minderjarige</span> <span style=\"background-color: #FFFFCC\">kinderen</span>, te weten  B  , geboren  in  2005,  C  , geboren  in  2010 en  D  , geboren  in  2017. </p>
      </div>
      <br><small>3.2.</small>
      <p class=para>De <span style=\"background-color: #FFFFCC\">moeder</span> woont thans samen met de <span style=\"background-color: #FFFFCC\">vader</span> van  C  en  D  en genoemde vier <span style=\"background-color: #FFFFCC\">kinderen</span>. </p>
      <br><small>3.3.</small>
      <div class=parablock>
        <p class=para>De <span style=\"background-color: #FFFFCC\">vader</span> heeft een partner met wie hij samenwoont. </p>
        <p class=para>Hij heeft  A  voor het laatst in januari 2016 gezien. </p>
      </div>
      <br><small>3.4.</small>
      <p class=para>Bij vonnis in kort geding van 28 april 2016 heeft de voorzieningenrechter, voor zover hier van belang, in het kader van de door de <span style=\"background-color: #FFFFCC\">vader</span> aanhangig gemaakte bodemprocedure <span style=\"background-color: #FFEBEB\">de raad</span> verzocht <span style=\"background-color: #FFEBEB\">onderzoek</span> te verrichten naar  de vraag of een <span style=\"background-color: #FFFFCC\">omgangsregeling</span> tussen  A  en de <span style=\"background-color: #FFFFCC\">ouder</span> bij wie hij niet zijn vaste <span style=\"background-color: #FFF0DD\">verblijfplaats</span> heeft in zijn belang is, en zo ja, welke. </p>
      <br><small>3.5.</small>
      <p class=para>De raad heeft op 28 september 2016 advies uitgebracht en zich op het standpunt gesteld dat het contact tussen de <span style=\"background-color: #FFFFCC\">vader</span> en  A  weer zal moeten worden opgestart, waarbij <span style=\"background-color: #FFEBEB\">begeleiding</span> en ondersteuning wenselijk is. </p>
      <br><small>3.6.</small>
      <p class=para>De rechtbank heeft bij beschikking van 21 juni 2017, voor zover thans van belang, een <span style=\"background-color: #FFFFCC\">omgangsregeling</span> vastgesteld, waarbij, kort gezegd, de <span style=\"background-color: #FFFFCC\">vader</span>  A  bij zich zal hebben eenmaal per twee weken gedurende anderhalf uur onder <span style=\"background-color: #FFEBEB\">begeleiding</span> van <span style=\"background-color: #FFEBEB\">Altra</span>, welk contact bij goed verloop zal kunnen worden uitgebreid zoals in die beschikking weergegeven. Tevens is bepaald dat, indien de vrouw niet wenst mee te werken aan de <span style=\"background-color: #FFEBEB\">begeleiding</span> bij de <span style=\"background-color: #FFFFCC\">zorgregeling</span>, <span style=\"background-color: #FFFFCC\">omgang</span> zonder <span style=\"background-color: #FFEBEB\">begeleiding</span> zal plaatsvinden op de wijze als in de beschikking omschreven. Nadat de <span style=\"background-color: #FFFFCC\">moeder</span> tegen deze beschikking beroep had ingesteld, heeft dit hof bij beschikking van 9 januari 2018, voor zover thans van belang, <span style=\"background-color: #FFEBEB\">de raad</span> verzocht een <span style=\"background-color: #FFEBEB\">onderzoek</span> te verrichten naar de vraag welke mogelijkheden er zijn voor een <span style=\"background-color: #FFFFCC\">omgangsregeling</span> tussen de <span style=\"background-color: #FFFFCC\">vader</span> en  A  , of er factoren zijn die de <span style=\"background-color: #FFFFCC\">omgang</span> <span style=\"background-color: #FFEBEB\">belemmeren</span> en hoe de (eventuele) <span style=\"background-color: #FFFFCC\">omgang</span> in het belang van  A  dient te worden vormgegeven. Het hof heeft de zaak op dit punt terugverwezen naar de rechtbank. Op 29 januari 2018 heeft de rechtbank <span style=\"background-color: #FFEBEB\">de raad</span> verzocht dienovereenkomstig een <span style=\"background-color: #FFEBEB\">onderzoek</span> in te stellen.</p>
      <br><small>3.7.</small>
      <p class=para>De raad heeft het <span style=\"background-color: #FFEBEB\">onderzoek</span> uitgebreid naar een <span style=\"background-color: #FFEBEB\">beschermingsonderzoek</span> en op 17 mei 2018 rapport uitgebracht.</p>
      <br><small>3.8.</small>
      <p class=para>Na terugverwijzing door het hof heeft de rechtbank bij beschikking van 18 juli 2018  geoordeeld, kort samengevat, dat aan  A  statusvoorlichting dient te worden gegeven onder goede <span style=\"background-color: #FFEBEB\">begeleiding</span> van gespecificeerde <span style=\"background-color: #FFEBEB\">hulpverlening</span> en dat vervolgens op geleide van de gezinsmanager de <span style=\"background-color: #FFFFCC\">omgang</span> tussen de <span style=\"background-color: #FFFFCC\">vader</span> en  A  verder vorm kan worden gegeven, waarbij de betrokken <span style=\"background-color: #FFEBEB\">hulpverlening</span>, kijkend naar de <span style=\"background-color: #FFFFCC\">draagkracht</span> en draaglast van  A  , een voorlopige duur en frequentie van de <span style=\"background-color: #FFFFCC\">omgangsregeling</span> vaststelt. De rechtbank heeft de verzoeken aangaande de vaststelling van een <span style=\"background-color: #FFFFCC\">omgangsregeling</span> aangehouden in afwachting van het verloop van de bij de bestreden beschikking uitgesproken <span style=\"background-color: #FFEBEB\">ondertoezichtstelling</span> en de in te zetten statusvoorlichting aan  A  .  </p>
      <h4 class=para-title>
      <br><small>4</small>De omvang van het geschil</h4>
    <br><small>4.1.</small>
      <p class=para>Bij de bestreden beschikking is, voor zover thans van belang,  A  op verzoek van <span style=\"background-color: #FFEBEB\">de raad</span> onder <span style=\"background-color: #FFEBEB\">toezicht</span> gesteld van de <span style=\"background-color: #FFEBEB\">GI</span> met ingang van 5 juli 2018 tot 5 juli 2019.    </p>
      <br><small>4.2.</small>
      <p class=para>De <span style=\"background-color: #FFFFCC\">moeder</span> verzoekt in de bodemzaak, met vernietiging van de bestreden beschikking, het verzoek van <span style=\"background-color: #FFEBEB\">de raad</span> alsnog af te wijzen. Daarnaast verzoekt de <span style=\"background-color: #FFFFCC\">moeder</span> de uitvoerbaarheid bij voorraad van de bestreden beschikking hangende het hoger beroep te schorsen. Zij verzoekt <span style=\"background-color: #FFEBEB\">de raad</span> te veroordelen in de kosten van beide procedures.  </p>
      <br><small>4.3.</small>
      <p class=para>De raad heeft ter zitting in hoger beroep verzocht het verzoek in de bodemzaak af te wijzen. </p>
      <h4 class=para-title>
      <br><small>5</small>De motivering van de beslissing</h4>
    <div class=parablock>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=underline>In de bodemzaak: </strong></p>
    </div>
    <br><small>5.1.</small>
      <p class=para>Ingevolge het bepaalde in artikel 1:255 lid 1 van het Burgerlijk Wetboek (BW) kan de rechter een <span style=\"background-color: #FFFFCC\">minderjarige</span> onder <span style=\"background-color: #FFEBEB\">toezicht</span> stellen van een <span style=\"background-color: #FFEBEB\">gecertificeerde instelling</span> indien die <span style=\"background-color: #FFFFCC\">minderjarige</span> zodanig opgroeit, dat hij in zijn <span style=\"background-color: #FFEBEB\">ontwikkeling</span> <span style=\"background-color: #FFEBEB\">ernstig</span> wordt <span style=\"background-color: #FFEBEB\">bedreigd</span>, en:</p>
      <p class=para>a. de zorg die in verband met het wegnemen van de <span style=\"background-color: #FFEBEB\">bedreiging</span> noodzakelijk is voor de <span style=\"background-color: #FFFFCC\">minderjarige</span> of voor zijn <span style=\"background-color: #FFFFCC\">ouders</span> of de <span style=\"background-color: #FFFFCC\">ouder</span> die het <span style=\"background-color: #FFEBEB\">gezag</span> uitoefenen, door dezen niet of onvoldoende wordt geaccepteerd, en</p>
      <p class=para>b. de verwachting gerechtvaardigd is dat de <span style=\"background-color: #FFFFCC\">ouders</span> of de <span style=\"background-color: #FFFFCC\">ouder</span> die het <span style=\"background-color: #FFEBEB\">gezag</span> uitoefenen binnen een gelet op de persoon en de <span style=\"background-color: #FFEBEB\">ontwikkeling</span> van de <span style=\"background-color: #FFFFCC\">minderjarige</span> aanvaardbaar te achten termijn, de verantwoordelijkheid voor de verzorging en opvoeding, bedoeld in artikel 1:247 lid 2 BW, in staat zijn te dragen. </p>
      <br><small>5.2.</small>
      <div class=parablock>
        <p class=para>De <span style=\"background-color: #FFFFCC\">moeder</span> is van mening dat er geen gronden zijn voor <span style=\"background-color: #FFEBEB\">ondertoezichtstelling</span> van  A  , en voert daartoe het volgende aan. Eén van de door de <span style=\"background-color: #FFFFCC\">kinderrechter</span> gestelde doelen is dat aan  A  wordt verteld wie zijn <span style=\"background-color: #FFFFCC\">vader</span> is. De <span style=\"background-color: #FFFFCC\">moeder</span> is bereid om dit aan  A  te vertellen. Zij acht  A  echter op dit moment nog te jong. Zij wil dit vertellen wanneer  A  daar <span style=\"background-color: #FFEBEB\">emotioneel</span> rijp voor is. Inmiddels heeft statusvoorlichting plaatsgevonden.  A  reageerde <span style=\"background-color: #FFEBEB\">boos</span> toen de <span style=\"background-color: #FFFFCC\">moeder</span> over de <span style=\"background-color: #FFFFCC\">vader</span> begon. Zij heeft daarom zelf <span style=\"background-color: #FFEBEB\">hulpverlening</span> ingeschakeld. Voor  A  is nu van belang dat hij een stabiel leven heeft. Er is geen <span style=\"background-color: #FFEBEB\">onderzoek</span> gedaan of (verdere) statusvoorlichting nu passend is en in het belang is van  A  . <span style=\"background-color: #FFEBEB\">De raad</span> en de <span style=\"background-color: #FFFFCC\">moeder</span> verschillen van mening over het moment waarop (verdere) statusvoorlichting zou moeten worden gegeven. </p>
        <p class=para>De thuissituatie bij de <span style=\"background-color: #FFFFCC\">vader</span> is niet veilig. Zo heeft de <span style=\"background-color: #FFFFCC\">vader</span>  B  eenmaal over het balkon gehangen. De <span style=\"background-color: #FFFFCC\">moeder</span> heeft ter zitting in hoger beroep verklaard dat dit de reden is dat de <span style=\"background-color: #FFFFCC\">moeder</span> de <span style=\"background-color: #FFFFCC\">omgang</span> tussen  A  en de <span style=\"background-color: #FFFFCC\">vader</span> heeft beëindigd.  B  en  C  hebben trauma’s opgelopen vanwege het <span style=\"background-color: #FFEBEB\">agressieve</span> gedrag van de <span style=\"background-color: #FFFFCC\">vader</span>. De <span style=\"background-color: #FFFFCC\">moeder</span> is bang voor de <span style=\"background-color: #FFFFCC\">vader</span>. Het gaat nu goed met  A  . De thuissituatie bij de <span style=\"background-color: #FFFFCC\">moeder</span> is veilig. De <span style=\"background-color: #FFFFCC\">moeder</span> beroept zich op artikel 1:247 BW en artikel 8 van het Europees Verdrag tot <span style=\"background-color: #FFEBEB\">bescherming</span> van de rechten van de mens en de fundamentele vrijheden (EVRM). Zij stelt de belangen van de <span style=\"background-color: #FFFFCC\">kinderen</span> voorop.  </p>
      </div>
      <br><small>5.3.</small>
      <p class=para>De raad heeft zich op het standpunt gesteld dat ten tijde van het geven van de bestreden beschikking gronden aanwezig waren voor <span style=\"background-color: #FFEBEB\">ondertoezichtstelling</span> van  A  en dat die ook thans nog aanwezig zijn. Hij heeft verwezen naar de bevindingen in zijn rapport van 17 mei 2018. Ter zitting in hoger beroep heeft hij daaraan toegevoegd dat wat betreft de leeftijd waarop statusvoorlichting wordt gegeven, de leeftijd van rond drie jaar oud wordt gehanteerd, aangezien dat de leeftijd is waarop <span style=\"background-color: #FFFFCC\">kinderen</span> notie krijgen van familieverhoudingen. De <span style=\"background-color: #FFEBEB\">emotionele</span> <span style=\"background-color: #FFEBEB\">veiligheid</span> van het <span style=\"background-color: #FFFFCC\">kind</span> wordt daarbij in aanmerking genomen. Tijdens de <span style=\"background-color: #FFEBEB\">ondertoezichtstelling</span> is de <span style=\"background-color: #FFFFCC\">moeder</span> niet gemotiveerd gebleken om <span style=\"background-color: #FFEBEB\">hulpverlening</span> te accepteren. Zij heeft inmiddels een eerste stap tot statusvoorlichting gezet, maar ook de andere gestelde doelen moeten nog worden behaald, namelijk dat  A  niet mag worden belast met zorgen en angsten van de <span style=\"background-color: #FFFFCC\">moeder</span>, dat aan eventuele <span style=\"background-color: #FFEBEB\">loyaliteitsproblematiek</span> wordt gewerkt, dat de <span style=\"background-color: #FFFFCC\">moeder</span> en de <span style=\"background-color: #FFFFCC\">vader</span> met elkaar in gesprek gaan en dat er zicht komt op de opvoedsituaties bij de <span style=\"background-color: #FFFFCC\">vader</span> en de <span style=\"background-color: #FFFFCC\">moeder</span>. <span style=\"background-color: #FFEBEB\">De raad</span> heeft er geen vertrouwen in dat de problemen in een vrijwillig kader kunnen worden aangepakt, nu de <span style=\"background-color: #FFFFCC\">moeder</span> de geschetste problemen niet lijkt te erkennen en de intrinsieke motivatie daardoor bij haar ontbreekt. </p>
      <br><small>5.4.</small>
      <div class=parablock>
        <p class=para>Het hof overweegt als volgt. </p>
        <p class=para>Uit de stukken in het dossier en het verhandelde ter zitting in hoger beroep is het volgende gebleken. De <span style=\"background-color: #FFFFCC\">vader</span> heeft reeds sinds januari 2016 geen contact meer met  A  en  A  wist tot voor kort in het geheel niet wie zijn <span style=\"background-color: #FFEBEB\">biologische vader</span> is. Op 28 september 2016 heeft <span style=\"background-color: #FFEBEB\">de raad</span> in het kader van de hiervoor onder rechtsoverweging 3.4. genoemde procedure geadviseerd dat het contact tussen  A  en de <span style=\"background-color: #FFFFCC\">vader</span> wordt opgestart, in eerste instantie <span style=\"background-color: #FFEBEB\">begeleid</span> door <span style=\"background-color: #FFEBEB\">Altra</span> (Ouderschap Blijft) en vervolgens onbegeleid. Bij beschikking van 21 juni 2017 heeft de rechtbank dit advies (in grote lijnen) gevolgd. De <span style=\"background-color: #FFFFCC\">moeder</span> heeft na een gesprek met <span style=\"background-color: #FFEBEB\">Altra</span> laten weten niet open te staan voor het traject <span style=\"background-color: #FFEBEB\">Ouderschap Blijft</span>. Vervolgens is door <span style=\"background-color: #FFEBEB\">Altra</span> gepoogd een traject (Samen Hier) in te zetten ten behoeve van langdurige contactbegeleiding. De daarbij door <span style=\"background-color: #FFEBEB\">Altra</span> aan de <span style=\"background-color: #FFFFCC\">moeder</span> gestelde voorwaarden zijn, kort samengevat, dat de <span style=\"background-color: #FFFFCC\">moeder</span> <span style=\"background-color: #FFEBEB\">emotionele</span> toestemming geeft aan  A  voor contact met de <span style=\"background-color: #FFFFCC\">vader</span> en dat de <span style=\"background-color: #FFFFCC\">moeder</span> meewerkt aan goede statusvoorlichting aan  A  . Omdat de <span style=\"background-color: #FFFFCC\">moeder</span> niet bereid is gebleken aan de gestelde voorwaarden te voldoen, is ook dit traject niet van de grond gekomen. Gebleken is voorts dat  A  de <span style=\"background-color: #FFEBEB\">biologische vader</span> van  C  en  D  als zijn <span style=\"background-color: #FFFFCC\">vader</span> beschouwt en hem ‘papa’ noemt. </p>
      </div>
      <br><small>5.5.</small>
      <div class=parablock>
        <p class=para>Op grond van artikel 7 lid 1 van het Internationaal Verdrag voor de rechten van het <span style=\"background-color: #FFFFCC\">Kind</span> (IVRK) heeft een <span style=\"background-color: #FFFFCC\">kind</span> vanaf de geboorte, voor zover mogelijk, het recht zijn of haar <span style=\"background-color: #FFFFCC\">ouders</span> te kennen, en door hen te worden verzorgd. In beginsel dient een <span style=\"background-color: #FFFFCC\">kind</span>, ten behoeve van zijn identiteitsontwikkeling, in een zo vroeg mogelijk stadium statusvoorlichting te krijgen en <span style=\"background-color: #FFFFCC\">omgang</span> met de niet-verzorgende <span style=\"background-color: #FFFFCC\">ouder</span> te hebben. Het kan schadelijk zijn voor het vertrouwen dat een <span style=\"background-color: #FFFFCC\">kind</span> in anderen heeft, wanneer hij pas op latere leeftijd bekend wordt met het feit dat degene die hij als zijn <span style=\"background-color: #FFFFCC\">ouder</span> beschouwt, niet zijn biologische <span style=\"background-color: #FFFFCC\">ouder</span> is. Nu  A  tot voor kort niet wist wie zijn <span style=\"background-color: #FFEBEB\">biologische vader</span> is en nu hij met de <span style=\"background-color: #FFFFCC\">vader</span> al gedurende een lange periode <span style=\"background-color: #FFEBEB\">geen omgang</span> meer heeft, is sprake van een <span style=\"background-color: #FFEBEB\">ernstige</span> <span style=\"background-color: #FFEBEB\">bedreiging</span> in zijn <span style=\"background-color: #FFEBEB\">ontwikkeling</span>. Dat het op dit moment en vooralsnog goed met  A  gaat, brengt, mede gelet op zijn jonge leeftijd, niet mee dat niet kan worden gesproken van de aanwezigheid van een <span style=\"background-color: #FFEBEB\">ernstige</span> <span style=\"background-color: #FFEBEB\">bedreiging</span>. Naar het oordeel van het hof moet  A  , anders dan de <span style=\"background-color: #FFFFCC\">moeder</span> heeft betoogd, oud genoeg worden geacht om over zijn <span style=\"background-color: #FFEBEB\">biologische vader</span> te worden voorgelicht. In het geval van  A  is voorlichting temeer van belang nu hij in een gezinsverband leeft met broertjes die andere <span style=\"background-color: #FFFFCC\">vaders</span> hebben en waarbij hij,  A  , één van die <span style=\"background-color: #FFFFCC\">vaders</span> als zijn eigen <span style=\"background-color: #FFFFCC\">vader</span> beschouwt. Deze <span style=\"background-color: #FFFFCC\">vader</span> leeft samen met de <span style=\"background-color: #FFFFCC\">moeder</span> en alle vier <span style=\"background-color: #FFFFCC\">kinderen</span> en is voor alle <span style=\"background-color: #FFFFCC\">kinderen</span> een <span style=\"background-color: #FFFFCC\">vaderfiguur</span>. Daarnaast is niet ondenkbaar het risico dat één van zijn broertjes, die wel op de hoogte van het gegeven dat de <span style=\"background-color: #FFFFCC\">vader</span> de <span style=\"background-color: #FFEBEB\">biologische vader</span> van  A  is, op een (onverhoeds) moment over de <span style=\"background-color: #FFFFCC\">vader</span> zullen vertellen, hetgeen allerminst in het belang van  A  moet worden geacht. Deze voorgeschiedenis, en de samenstelling van het gezin van de <span style=\"background-color: #FFFFCC\">moeder</span> vragen om een bijzondere inzet van alle <span style=\"background-color: #FFFFCC\">ouders</span> om de <span style=\"background-color: #FFFFCC\">kinderen</span> goed over hun afkomst te informeren en hen te <span style=\"background-color: #FFEBEB\">begeleiden</span> bij het leren omgaan met de verschillende rollen die de verschillende <span style=\"background-color: #FFFFCC\">ouderfiguren</span> in hun levens spelen. De bijzondere inzet die daarbij van de <span style=\"background-color: #FFFFCC\">moeder</span> wordt gevraagd lijkt zij niet goed te onderkennen. Ditzelfde geldt voor het belang van  A  bij contact met zijn <span style=\"background-color: #FFEBEB\">biologische vader</span>, de <span style=\"background-color: #FFFFCC\">vader</span>. Uit hetgeen de <span style=\"background-color: #FFFFCC\">moeder</span> heeft aangevoerd blijkt dat bij haar weerstand bestaat tegen <span style=\"background-color: #FFFFCC\">omgang</span> met de <span style=\"background-color: #FFFFCC\">vader</span> en dat zij, daardoor, niet in staat is <span style=\"background-color: #FFEBEB\">emotionele</span> toestemming aan  A  voor contact met zijn <span style=\"background-color: #FFFFCC\">vader</span> te geven. Dat de <span style=\"background-color: #FFFFCC\">moeder</span> stelt bang te zijn voor de <span style=\"background-color: #FFFFCC\">vader</span> laat onverlet het belang van  A  om te weten wie zijn <span style=\"background-color: #FFEBEB\">biologische vader</span> is en om (enig) contact met hem te hebben om zich een beeld van de <span style=\"background-color: #FFFFCC\">vader</span> te kunnen vormen. </p>
        <p class=para>Voorts blijkt uit de stukken in het dossier en het verhandelde ter zitting in hoger beroep dat de <span style=\"background-color: #FFFFCC\">moeder</span> alle <span style=\"background-color: #FFEBEB\">hulpverlening</span> van de hand wijst. Zo wilde de <span style=\"background-color: #FFFFCC\">moeder</span> niet meewerken aan de bemiddeling en <span style=\"background-color: #FFEBEB\">omgangsbegeleiding</span> van <span style=\"background-color: #FFEBEB\">Altra</span> en zegde zij afspraken voor <span style=\"background-color: #FFEBEB\">Ouderschap Blijft</span> meermalen af. Ook wilde de <span style=\"background-color: #FFFFCC\">moeder</span> niet meewerken aan de <span style=\"background-color: #FFEBEB\">hulpverlening</span> ten behoeve van de statusvoorlichting. Weliswaar heeft zij, nadat bleek dat  A  <span style=\"background-color: #FFEBEB\">boos</span> reageerde toen hem over de <span style=\"background-color: #FFFFCC\">vader</span> werd verteld, zelf <span style=\"background-color: #FFEBEB\">hulpverlening</span> ingeschakeld, maar daarbij lijkt geen rekening te zijn gehouden met de aanpak die de specifieke omstandigheden van dit geval vereisen. </p>
        <p class=para>Ondanks dat inmiddels statusvoorlichting heeft plaatsgevonden, heeft  A  nog steeds geen contact met de <span style=\"background-color: #FFFFCC\">vader</span>. Niet is gebleken dat daar vanuit de door de <span style=\"background-color: #FFFFCC\">moeder</span> ingeschakelde <span style=\"background-color: #FFEBEB\">hulpverlening</span> naar toe wordt gewerkt. En hoewel de <span style=\"background-color: #FFFFCC\">moeder</span> ter zitting in hoger beroep heeft verklaard in een vrijwillig kader met de <span style=\"background-color: #FFFFCC\">vader</span> in gesprek te willen gaan, is niet gebleken dat  zij daadwerkelijk van plan is op enigerlei wijze toe te werken naar <span style=\"background-color: #FFFFCC\">omgang</span> tussen  A  en de <span style=\"background-color: #FFFFCC\">vader</span>. Daarbij neemt het hof in aanmerking dat de <span style=\"background-color: #FFFFCC\">moeder</span> ervan overtuigd is dat de <span style=\"background-color: #FFEBEB\">veiligheid</span> van  A  bij de <span style=\"background-color: #FFFFCC\">vader</span> niet is gewaarborgd en dat zij zich tot op heden heeft verzet zich tegen iedere <span style=\"background-color: #FFFFCC\">omgang</span> tussen de <span style=\"background-color: #FFFFCC\">vader</span> en  A  , ook onder de voorgestelde <span style=\"background-color: #FFEBEB\">begeleiding</span> door <span style=\"background-color: #FFEBEB\">Altra</span>. De <span style=\"background-color: #FFFFCC\">moeder</span> vreest dat betrokkenheid van de <span style=\"background-color: #FFFFCC\">vader</span> bij  A  een negatieve invloed zal hebben op  B  en  C  . Vanwege deze opvattingen van de <span style=\"background-color: #FFFFCC\">moeder</span> wordt  A  belast met haar angsten en zorgen ten aanzien van de <span style=\"background-color: #FFFFCC\">vader</span> en dreigt hij te worden belast met een <span style=\"background-color: #FFEBEB\">loyaliteitsconflict</span>. Nu de <span style=\"background-color: #FFFFCC\">moeder</span> zorgen uit die door de <span style=\"background-color: #FFFFCC\">vader</span> niet worden herkend, acht het hof het noodzakelijk dat er zicht komt op de opvoedvaardigheden en op het opvoedklimaat van beide <span style=\"background-color: #FFFFCC\">ouders</span>, en dat zo nodig passende <span style=\"background-color: #FFEBEB\">hulpverlening</span> wordt ingezet. Ook zal zicht moeten worden verkregen op de gevolgen van de statusvoorlichting voor  A  en moet worden nagegaan wat de oorzaak is van de <span style=\"background-color: #FFEBEB\">boosheid</span> die  A  toonde nadat hem over zijn <span style=\"background-color: #FFFFCC\">vader</span> was verteld. Het hof ziet geen aanleiding aan te nemen dat in een vrijwillig kader contact tussen  A  en de <span style=\"background-color: #FFFFCC\">vader</span> van de grond zal komen, nu de <span style=\"background-color: #FFFFCC\">moeder</span> zich tot op heden in het drang- en <span style=\"background-color: #FFEBEB\">dwangkader</span> niet coöperatief heeft opgesteld. Zo heeft zij, in weerwil van het advies van <span style=\"background-color: #FFEBEB\">de raad</span> om Arkin in te schakelen, eigen <span style=\"background-color: #FFEBEB\">hulpverlening</span> ingeschakeld, heeft zij informatie over de door haar ingezette <span style=\"background-color: #FFEBEB\">hulpverlening</span> niet met de <span style=\"background-color: #FFEBEB\">GI</span> gedeeld en heeft zij laten weten dat zij in een vrijwillig kader niet met de <span style=\"background-color: #FFEBEB\">GI</span> in gesprek zal gaan. </p>
      </div>
      <br><small>5.6.</small>
      <p class=para>In het licht van alle voormelde omstandigheden, ook in onderlinge samenhang bezien, is het hof van oordeel dat ten tijde van de bestreden beschikking gronden voor <span style=\"background-color: #FFEBEB\">ondertoezichtstelling</span> van  A  aanwezig waren en dat deze gronden ook thans nog bestaan. Nu de <span style=\"background-color: #FFFFCC\">moeder</span>  haar beroep op artikel 1:247 BW in het geheel niet heeft onderbouwd, gaat het hof hieraan voorbij. Het beroep van de <span style=\"background-color: #FFFFCC\">moeder</span> tot slot op artikel 8 EVRM stuit af op hetgeen hiervoor is overwogen. Het hof zal de bestreden beschikking bekrachtigen. </p>
      <div class=parablock>
        <p class=para>
          <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=underline>In het schorsingsverzoek: </strong></p>
      </div>
      <br><small>5.7.</small>
      <p class=para>Gelet op het voorgaande heeft de <span style=\"background-color: #FFFFCC\">moeder</span> bij beoordeling van dit verzoek geen belang meer. Het hof zal het verzoek afwijzen. </p>
      <div class=parablock>
        <p class=para>
          <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=underline>In beide zaken:</strong></p>
      </div>
      <br><small>5.8.</small>
      <p class=para>Het hof ziet aanleiding de proceskosten compenseren. </p>
      <br><small>5.9.</small>
      <p class=para>Al het voorgaande leidt tot de volgende beslissing. </p>
      <h4 class=para-title>
      <br><small>6</small>De beslissing </h4>
    <div class=parablock>
      <p class=para>Het hof:</p>
    </div>
    <div class=parablock>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=underline>in de zaak met zaaknummer 200.247.281/01: </strong></p>
    </div>
    <div class=parablock>
      <p class=para>bekrachtigt de beschikking waarvan beroep; </p>
    </div>
    <div class=parablock>
      <p class=para>verzoekt de griffier krachtens het bepaalde in het Besluit <span style=\"background-color: #FFEBEB\">gezagsregisters</span> een afschrift van deze uitspraak toe te zenden aan de griffier van de rechtbank Amsterdam, afdeling civiel recht, team familie- en jeugdrecht ter attentie van het openbaar register;</p>
    </div>
    <div class=parablock>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=underline>in de zaak met zaaknummer 200.247.281/02: </strong></p>
    </div>
    <div class=parablock>
      <p class=para>wijst het verzoek af; </p>
    </div>
    <div class=parablock>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=underline>in beide zaken: </strong></p>
    </div>
    <div class=parablock>
      <p class=para>compenseert de kosten van de beide procedures aldus, dat ieder van partijen de eigen kosten draagt. </p>
    </div>
    <div class=parablock>
      <p class=para>Deze beschikking is gegeven door mr. H.A. van den Berg, mr. T.A.M. Tijhuis en mr. J.A. van Keulen, in tegenwoordigheid van mr. T. Mekkelholt als griffier en is op 8 januari 2019 in het openbaar uitgesproken door de voorzitter.</p>
    </div>
  
<nav class=references><a style="color: #008000; text-decoration: underline; font-weight: bold; " href=http://deeplink.rechtspraak.nl/uitspraak?id=ECLI:NL:GHAMS:2019:63 target=_blank>Bron: Rechtspraak.nl ECLI:NL:GHAMS:2019:63</a></nav></article>