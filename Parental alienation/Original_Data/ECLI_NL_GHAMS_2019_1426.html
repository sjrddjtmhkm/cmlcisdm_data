<article class=article><dl class=ecli_info>
<h3><strong>Inhoudsindicatie</strong></h3>
      Artikelen 1:253c lid 1 en 1:377a BW. Verzoek van de <span style=\"background-color: #FFFFCC\">vader</span> om te worden belast met het <span style=\"background-color: #FFEBEB\">gezag</span> over de <span style=\"background-color: #FFFFCC\">kinderen</span> en om een <span style=\"background-color: #FFFFCC\">omgangsregeling</span> tussen hem en de <span style=\"background-color: #FFFFCC\">kinderen</span> vast te stellen. De <span style=\"background-color: #FFFFCC\">kinderen</span> hebben een belaste voorgeschiedenis en verblijven thans ruim vier jaar in het huidige <span style=\"background-color: #FFEBEB\">pleeggezin</span>, waar zij een positieve <span style=\"background-color: #FFEBEB\">ontwikkeling</span> doormaken. Hun perspectief ligt dan ook in het huidige <span style=\"background-color: #FFEBEB\">pleeggezin</span> en niet bij de <span style=\"background-color: #FFFFCC\">vader</span>. Het verzoek van de <span style=\"background-color: #FFFFCC\">vader</span> wordt afgewezen, omdat gegronde vrees bestaat dat bij inwilliging van het verzoek de belangen van de <span style=\"background-color: #FFFFCC\">kinderen</span> worden verwaarloosd. Het verzoek van de <span style=\"background-color: #FFFFCC\">vader</span> om een <span style=\"background-color: #FFFFCC\">omgangsregeling</span> vast te stellen wordt eveneens afgewezen, nu dit – gelet op hetgeen de <span style=\"background-color: #FFFFCC\">kinderen</span> in het verleden hebben meegemaakt en de trauma’s die zij hierdoor hebben opgelopen – in strijd is met de zwaarwegende belangen van de <span style=\"background-color: #FFFFCC\">kinderen</span>.
    <dt>Instantie</dt>
<dd>Gerechtshof Amsterdam</dd>
<dt>Uitspraakdatum</dt>
<dd>2019-04-23</dd>
<dt>Publicatiedatum</dt>
<dd>2019-05-07</dd>
<dt>Zaaknummer</dt>
<dd>200.243.911/01</dd>
<dt>Rechtsgebied</dt>
<dd>Civiel recht; Personen- en familierecht</dd>
<dt>Formele relatie</dt>
<dd><a style="color: #008000; text-decoration: underline; font-weight: bold; " href=https://www.recht.nl/rechtspraak/?ecli=ECLI:NL:RBAMS:2018:9828>Eerste aanleg: ECLI:NL:RBAMS:2018:9828</a></dd>
<dt>Vindplaatsen</dt>
<dd>Rechtspraak.nl</dd>
</dl>
<h3><strong>Uitspraak</strong></h3>
  
    GERECHTSHOF AMSTERDAM
    <p class=para>Afdeling civiel recht en belastingrecht</p>
    <p class=para>Team III (familie- en jeugdrecht)</p>
    <div class=parablock>
      <p class=para>Zaaknummer: 200.243.911/01 </p>
      <p class=para>Zaaknummer rechtbank: C/13/641099 / FA RK 17-8586 (RW TJ)</p>
    </div>
    <div class=parablock>
      <p class=para>Beschikking van de meervoudige kamer van 23 april 2019 inzake</p>
    </div>
    <div class=parablock>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>
           de <span style=\"background-color: #FFFFCC\">vader</span>  ,</strong></p>
      <p class=para>wonende te  woonplaats  ,</p>
      <p class=para>verzoeker in hoger beroep,</p>
      <p class=para>hierna te noemen: de <span style=\"background-color: #FFFFCC\">vader</span>,</p>
      <p class=para>advocaat: mr. C.M.E. Schreinemacher te Amsterdam,</p>
    </div>
    <div class=parablock>
      <p class=para>en</p>
    </div>
    <div class=parablock>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>de <span style=\"background-color: #FFEBEB\">gecertificeerde instelling</span> <span style=\"background-color: #FFEBEB\">Jeugdbescherming</span> Regio Amsterdam,</strong></p>
      <p class=para>gevestigd te Amsterdam,</p>
      <p class=para>verweerder in hoger beroep,</p>
      <p class=para>hierna te noemen: de GI.</p>
    </div>
    <div class=parablock>
      <p class=para>Als overige belanghebbenden zijn aangemerkt: </p>
    </div>
    <p class=para>-  <span style=\"background-color: #FFEBEB\">pleegvader</span>  en  <span style=\"background-color: #FFEBEB\">pleegmoeder</span>  (hierna te noemen: de <span style=\"background-color: #FFEBEB\">pleegvader</span> respectievelijk de <span style=\"background-color: #FFEBEB\">pleegmoeder</span>, tezamen de <span style=\"background-color: #FFEBEB\">pleegouders</span>);</p>
    <p class=para>- de <span style=\"background-color: #FFFFCC\">minderjarige</span>  <span style=\"background-color: #FFFFCC\">kind</span> A  (hierna te noemen:  <span style=\"background-color: #FFFFCC\">kind</span> A  );</p>
    <p class=para>- de <span style=\"background-color: #FFFFCC\">minderjarige</span>  <span style=\"background-color: #FFFFCC\">kind</span> B  (hierna te noemen:  <span style=\"background-color: #FFFFCC\">kind</span> B  ).</p>
    <div class=parablock>
      <p class=para>Als informant is aangemerkt:</p>
    </div>
    <p class=para>-  de <span style=\"background-color: #FFFFCC\">moeder</span>  (hierna te noemen: de <span style=\"background-color: #FFFFCC\">moeder</span>).</p>
    <div class=parablock>
      <p class=para>In zijn adviserende taak is in de procedure gekend:</p>
      <p class=para>de Raad voor de <span style=\"background-color: #FFEBEB\">Kinderbescherming</span>, </p>
      <p class=para>regio Amsterdam,</p>
      <p class=para>hierna te noemen: <span style=\"background-color: #FFEBEB\">de raad</span>.</p>
    </div>
    <h4 class=para-title>
      <br><small>1</small>Het verloop van het geding in eerste aanleg</h4>
    <div class=parablock>
      <p class=para>Het hof verwijst voor het verloop van het geding in eerste aanleg naar de beschikking van de rechtbank Amsterdam (hierna: de rechtbank) van 2 mei 2018, uitgesproken onder voormeld zaaknummer.</p>
    </div>
    <h4 class=para-title>
      <br><small>2</small>Het geding in hoger beroep</h4>
    <br><small>2.1</small>
      <p class=para>De <span style=\"background-color: #FFFFCC\">vader</span> is op 24 juli 2018 in hoger beroep gekomen van bovengenoemde beschikking van 2 mei 2018.</p>
      <br><small>2.2</small>
      <p class=para>De <span style=\"background-color: #FFEBEB\">GI</span> heeft op 3 oktober 2018 een verweerschrift ingediend.</p>
      <br><small>2.3</small>
      <p class=para>De voorzitter heeft op 7 februari 2019 met de <span style=\"background-color: #FFFFCC\">minderjarigen</span>  <span style=\"background-color: #FFFFCC\">kind</span> A  en  <span style=\"background-color: #FFFFCC\">kind</span> B  afzonderlijk in het bijzijn van de griffier gesproken. Ter zitting van 8 februari 2019 heeft de voorzitter de inhoud van deze gesprekken zakelijk weergegeven. Partijen hebben gelegenheid gehad daar op te reageren.</p>
      <br><small>2.4</small>
      <p class=para>De mondelinge behandeling heeft op 8 februari 2019 plaatsgevonden. Verschenen zijn: </p>
      <p class=para>- de <span style=\"background-color: #FFFFCC\">vader</span>, bijgestaan door mr. C.M.E. Schreinemacher;</p>
      <p class=para>- namens de GI, de vervangend gezinsmanager en diens leidinggevende;</p>
      <p class=para>- de <span style=\"background-color: #FFFFCC\">moeder</span>;</p>
      <p class=para>- de <span style=\"background-color: #FFEBEB\">pleegmoeder</span>;</p>
      <p class=para>- mw.  X  , <span style=\"background-color: #FFEBEB\">begeleider</span> van de <span style=\"background-color: #FFFFCC\">vader</span>, werkzaam bij Exodus Nederland;</p>
      <p class=para>- <span style=\"background-color: #FFEBEB\">de raad</span>, vertegenwoordigd door mevrouw S. Benjamin.</p>
      <h4 class=para-title>
      <br><small>3</small>De feiten</h4>
    <br><small>3.1</small>
      <p class=para>Nadat het <span style=\"background-color: #FFFFCC\">huwelijk</span> van de <span style=\"background-color: #FFFFCC\">vader</span> en de <span style=\"background-color: #FFFFCC\">moeder</span> (hierna gezamenlijk te noemen: de <span style=\"background-color: #FFFFCC\">ouders</span>) door <span style=\"background-color: #FFFFCC\">echtscheiding</span> was <span style=\"background-color: #FFFFCC\">ontbonden</span>, zijn, voor zover thans van belang, geboren:</p>
      <p class=para>-  <span style=\"background-color: #FFFFCC\">kind</span> A  ,  in  2005, te  geboorteplaats  ;</p>
      <p class=para>-  <span style=\"background-color: #FFFFCC\">kind</span> B  ,  in  2008, te  geboorteplaats  (hierna gezamenlijk te noemen: de <span style=\"background-color: #FFFFCC\">kinderen</span>). </p>
      <p class=para>De <span style=\"background-color: #FFFFCC\">vader</span> heeft de <span style=\"background-color: #FFFFCC\">kinderen</span> erkend.</p>
      <br><small>3.2</small>
      <p class=para>Bij beschikking van de <span style=\"background-color: #FFFFCC\">kinderrechter</span> in de rechtbank Amsterdam <?linebreak ?>(hierna: de <span style=\"background-color: #FFFFCC\">kinderrechter</span>) van 12 november 2013 zijn de <span style=\"background-color: #FFFFCC\">kinderen</span> onder <span style=\"background-color: #FFEBEB\">toezicht</span> gesteld van de GI. Bij beschikking van de <span style=\"background-color: #FFFFCC\">kinderrechter</span> van 29 november 2013 zijn de <span style=\"background-color: #FFFFCC\">kinderen</span> door middel van een spoedmachtiging <span style=\"background-color: #FFEBEB\">uithuisgeplaatst</span> in een <span style=\"background-color: #FFEBEB\">pleeggezin</span>. Deze maatregelen zijn nadien telkens verlengd. </p>
      <br><small>3.3</small>
      <p class=para>Bij beschikking van de <span style=\"background-color: #FFFFCC\">kinderrechter</span> van 7 november 2016 is het <span style=\"background-color: #FFEBEB\">gezag</span> van de <span style=\"background-color: #FFFFCC\">moeder</span> over de <span style=\"background-color: #FFFFCC\">kinderen</span> beëindigd en is de <span style=\"background-color: #FFEBEB\">GI</span> belast met de <span style=\"background-color: #FFEBEB\">voogdij</span> over de <span style=\"background-color: #FFFFCC\">kinderen</span>. Bij beschikking van dit hof van 22 augustus 2017 is deze beschikking bekrachtigd. </p>
      <br><small>3.4</small>
      <p class=para>De <span style=\"background-color: #FFFFCC\">kinderen</span> verblijven sinds oktober 2014 in het huidige <span style=\"background-color: #FFEBEB\">pleeggezin</span>. </p>
      <h4 class=para-title>
      <br><small>4</small>De omvang van het geschil</h4>
    <br><small>4.1</small>
      <p class=para>Bij de bestreden beschikking zijn de verzoeken van de <span style=\"background-color: #FFFFCC\">vader</span> om hem te belasten met het eenhoofdig <span style=\"background-color: #FFEBEB\">gezag</span> over de <span style=\"background-color: #FFFFCC\">kinderen</span> en een <span style=\"background-color: #FFFFCC\">omgangsregeling</span> tussen hem en de <span style=\"background-color: #FFFFCC\">kinderen</span> vast te stellen, afgewezen.</p>
      <br><small>4.2</small>
      <p class=para>De <span style=\"background-color: #FFFFCC\">vader</span> verzoekt, met vernietiging van de bestreden beschikking, te bepalen dat hij wordt belast met het eenhoofdig <span style=\"background-color: #FFEBEB\">gezag</span> over de <span style=\"background-color: #FFFFCC\">kinderen</span> en een <span style=\"background-color: #FFFFCC\">omgangregeling</span> tussen hem en de <span style=\"background-color: #FFFFCC\">kinderen</span> vast te stellen die het hof juist acht. </p>
      <br><small>4.3</small>
      <p class=para>De <span style=\"background-color: #FFEBEB\">GI</span> verzoekt de bestreden beschikking te bekrachtigen.</p>
      <h4 class=para-title>
      <br><small>5</small>De motivering van de beslissing</h4>
    <br><small>5.1</small>
      <p class=para>Ter beoordeling ligt aan het hof voor het verzoek van de <span style=\"background-color: #FFFFCC\">vader</span> om hem te belasten met het eenhoofdig <span style=\"background-color: #FFEBEB\">gezag</span> over de <span style=\"background-color: #FFFFCC\">kinderen</span> en om een <span style=\"background-color: #FFFFCC\">omgangsregeling</span> tussen hem en de <span style=\"background-color: #FFFFCC\">kinderen</span> vast te stellen.</p>
      <br><small>5.2</small>
      <div class=parablock>
        <p class=para>Ingevolge het bepaalde in artikel 1:253c lid 1 van het Burgerlijk Wetboek kan de tot het <span style=\"background-color: #FFEBEB\">gezag</span> <span style=\"background-color: #FFEBEB\">bevoegde ouder</span> van het <span style=\"background-color: #FFFFCC\">kind</span>, die nimmer het <span style=\"background-color: #FFEBEB\">gezag gezamenlijk</span> met de <span style=\"background-color: #FFFFCC\">moeder</span> uit wie het <span style=\"background-color: #FFFFCC\">kind</span> is geboren heeft uitgeoefend, de rechtbank verzoeken de <span style=\"background-color: #FFFFCC\">ouders</span> met het <span style=\"background-color: #FFEBEB\">gezamenlijk gezag</span> dan wel hem alleen met het <span style=\"background-color: #FFEBEB\">gezag</span> over het <span style=\"background-color: #FFFFCC\">kind</span> te belasten. </p>
        <p class=para>Het vierde lid van dit artikel bepaalt dat wanneer een <span style=\"background-color: #FFEBEB\">voogd</span> het <span style=\"background-color: #FFEBEB\">gezag</span> uitoefent, het verzoek om de tot het <span style=\"background-color: #FFEBEB\">gezag</span> <span style=\"background-color: #FFEBEB\">bevoegde ouder</span> alleen met het <span style=\"background-color: #FFEBEB\">gezag</span> te belasten slechts wordt afgewezen, indien gegronde vrees bestaat dat bij inwilliging de belangen van het <span style=\"background-color: #FFFFCC\">kind</span> zouden worden verwaarloosd.</p>
        <p class=para>Ingevolge het bepaalde in artikel 1:377a BW heeft de niet met <span style=\"background-color: #FFEBEB\">gezag</span> belaste <span style=\"background-color: #FFFFCC\">ouder</span> recht op <span style=\"background-color: #FFFFCC\">omgang</span> met zijn <span style=\"background-color: #FFFFCC\">kind</span>. Ontzegging van dat recht is alleen mogelijk op de in lid 3 van dat artikel limitatief opgesomde gronden, die als gemeenschappelijk kenmerk hebben dat <span style=\"background-color: #FFFFCC\">omgang</span> in strijd is met zwaarwegende belangen van het <span style=\"background-color: #FFFFCC\">kind</span>. </p>
      </div>
      <br><small>5.3</small>
      <div class=parablock>
        <p class=para>De <span style=\"background-color: #FFFFCC\">vader</span> betoogt dat de rechtbank zijn verzoek om hem te belasten met het eenhoofdig <span style=\"background-color: #FFEBEB\">gezag</span> over de <span style=\"background-color: #FFFFCC\">kinderen</span> ten onrechte heeft afgewezen. Niet is gebleken dat de <span style=\"background-color: #FFFFCC\">vader</span> niet voor de <span style=\"background-color: #FFFFCC\">kinderen</span> kan zorgen. <span style=\"background-color: #FFEBEB\">De raad</span> heeft nooit <span style=\"background-color: #FFEBEB\">onderzoek</span> gedaan naar de opvoedcapaciteiten van de <span style=\"background-color: #FFFFCC\">vader</span>. Ook is niet onderzocht of hij kon worden belast met het <span style=\"background-color: #FFEBEB\">gezag</span> over de <span style=\"background-color: #FFFFCC\">kinderen</span>. Omdat voornoemde <span style=\"background-color: #FFEBEB\">onderzoeken</span> niet zijn gedaan staat het perspectief van de <span style=\"background-color: #FFFFCC\">kinderen</span> thans nog niet geheel vast. Verblijf van de <span style=\"background-color: #FFFFCC\">kinderen</span> in een <span style=\"background-color: #FFEBEB\">pleeggezin</span> is niet de beste optie voor de <span style=\"background-color: #FFFFCC\">kinderen</span>, nu sprake is van een beter alternatief, te weten verblijf bij de <span style=\"background-color: #FFFFCC\">vader</span>. De <span style=\"background-color: #FFFFCC\">vader</span> heeft zijn leven inmiddels op orde, zodat hij in staat is om de <span style=\"background-color: #FFFFCC\">kinderen</span> een veilige, liefdevolle en voorspelbare opvoedomgeving te bieden. Ook zouden de <span style=\"background-color: #FFFFCC\">kinderen</span>, indien de <span style=\"background-color: #FFFFCC\">vader</span> zou worden belast met het <span style=\"background-color: #FFEBEB\">gezag</span> over hen, opnieuw in contact komen met de <span style=\"background-color: #FFFFCC\">moeder</span> en met hun broertjes en zusjes. De <span style=\"background-color: #FFFFCC\">kinderen</span> zullen hier baat bij hebben. Door hem te belasten met het <span style=\"background-color: #FFEBEB\">gezag</span> zal de <span style=\"background-color: #FFFFCC\">vader</span> ook meer betrokken raken bij de het leven van de <span style=\"background-color: #FFFFCC\">kinderen</span> en meer informatie over hen krijgen. </p>
        <p class=para>Voorts is het in het belang van de <span style=\"background-color: #FFFFCC\">kinderen</span> dat zij de <span style=\"background-color: #FFFFCC\">vader</span> vaker zien. Bij de <span style=\"background-color: #FFFFCC\">kinderen</span> zou sprake zijn van een belaste voorgeschiedenis. De relatie tussen de <span style=\"background-color: #FFFFCC\">ouders</span> is echter al lang voorbij. De <span style=\"background-color: #FFFFCC\">vader</span> heeft in het verleden nooit gezorgd voor onveilige situaties. De <span style=\"background-color: #FFFFCC\">ouders</span> waren <span style=\"background-color: #FFFFCC\">gescheiden</span>, zodat de <span style=\"background-color: #FFFFCC\">vader</span> niet altijd erop kon toezien hoe het in de thuissituatie bij de <span style=\"background-color: #FFFFCC\">moeder</span> ging. De <span style=\"background-color: #FFEBEB\">GI</span> <span style=\"background-color: #FFEBEB\">frustreert</span> het contact tussen de <span style=\"background-color: #FFFFCC\">vader</span> en de <span style=\"background-color: #FFFFCC\">kinderen</span>. Dat de <span style=\"background-color: #FFFFCC\">kinderen</span> van slag waren na een bezoek met de <span style=\"background-color: #FFFFCC\">vader</span> is geen reden om het contact stop te zetten. De <span style=\"background-color: #FFEBEB\">GI</span> en/of de <span style=\"background-color: #FFEBEB\">pleegouders</span> hebben de <span style=\"background-color: #FFFFCC\">kinderen</span> mogelijk beïnvloed, waardoor zij niet durven te zeggen dat zij <span style=\"background-color: #FFFFCC\">omgang</span> willen met de <span style=\"background-color: #FFFFCC\">vader</span>. Ook is niet onderzocht wat de <span style=\"background-color: #FFFFCC\">omgang</span> met de <span style=\"background-color: #FFFFCC\">vader</span> feitelijk teweeg brengt bij de <span style=\"background-color: #FFFFCC\">kinderen</span>. Dat de <span style=\"background-color: #FFFFCC\">kinderen</span> in het <span style=\"background-color: #FFEBEB\">pleeggezin</span> een positieve <span style=\"background-color: #FFEBEB\">ontwikkeling</span> zouden hebben doorgemaakt, is onvoldoende onderbouwd. De bestreden beschikking dient dan ook te worden vernietigd en zijn verzoeken om <span style=\"background-color: #FFEBEB\">gezag</span> over de <span style=\"background-color: #FFFFCC\">kinderen</span> en om een <span style=\"background-color: #FFFFCC\">omgangsregeling</span> tussen hem en de <span style=\"background-color: #FFFFCC\">kinderen</span> dienen te worden toegewezen, aldus de <span style=\"background-color: #FFFFCC\">vader</span>.</p>
      </div>
      <br><small>5.4</small>
      <div class=parablock>
        <p class=para>De <span style=\"background-color: #FFEBEB\">GI</span> betoogt dat de bestreden beschikking dient te worden bekrachtigd. Het belasten van de <span style=\"background-color: #FFFFCC\">vader</span> met het <span style=\"background-color: #FFEBEB\">gezag</span> over de <span style=\"background-color: #FFFFCC\">kinderen</span> en eventuele <span style=\"background-color: #FFEBEB\">terugplaatsing</span> van de <span style=\"background-color: #FFFFCC\">kinderen</span> bij de <span style=\"background-color: #FFFFCC\">vader</span> is niet meer aan de orde. De <span style=\"background-color: #FFFFCC\">kinderen</span> hebben een belaste voorgeschiedenis, trauma’s, sociaal-emotionele problemen en gedragsproblemen. Zij zijn in het verleden <span style=\"background-color: #FFEBEB\">ernstig</span> verwaarloosd en getuige geweest van <span style=\"background-color: #FFEBEB\">huiselijk geweld</span>. Het is de <span style=\"background-color: #FFFFCC\">ouders</span> niet gelukt om hen tegen onveilige situaties te <span style=\"background-color: #FFEBEB\">beschermen</span>. De <span style=\"background-color: #FFFFCC\">kinderen</span> hebben een veilige, gestructureerde, liefdevolle en voorspelbare opvoedomgeving nodig om te kunnen toekomen aan hun <span style=\"background-color: #FFEBEB\">ontwikkelingstaken</span>. Zij behoeven meer dan gemiddelde aandacht, hetgeen de <span style=\"background-color: #FFFFCC\">vader</span> hen niet kan bieden. Dat de <span style=\"background-color: #FFFFCC\">vader</span> zijn leven thans op orde heeft, betekent niet dat hij beschikt over voldoende opvoedvaardigheden om de (ernstig getraumatiseerde) <span style=\"background-color: #FFFFCC\">kinderen</span> te kunnen verzorgen en op te voeden. Het is dan ook van belang dat hun plaatsing in het <span style=\"background-color: #FFEBEB\">pleeggezin</span> wordt gecontinueerd en gewaarborgd. Het doorbreken van hun huidige leefsituatie is schadelijk voor de <span style=\"background-color: #FFEBEB\">ontwikkeling</span> van de <span style=\"background-color: #FFFFCC\">kinderen</span>. De <span style=\"background-color: #FFFFCC\">kinderen</span> lijken gehecht in het huidige <span style=\"background-color: #FFEBEB\">pleeggezin</span> en zijn toe aan duidelijkheid over hun toekomstperspectief. </p>
        <p class=para>Voorts hebben de <span style=\"background-color: #FFFFCC\">kinderen</span> meermaals laten weten <span style=\"background-color: #FFEBEB\">geen omgang</span> te willen met de <span style=\"background-color: #FFFFCC\">vader</span>. De <span style=\"background-color: #FFEBEB\">hulpverlening</span> heeft regelmatig met de <span style=\"background-color: #FFFFCC\">kinderen</span> gesproken over hervatting van de <span style=\"background-color: #FFFFCC\">omgang</span>, maar zij wilden aanvankelijk geen enkele vorm van contact met de <span style=\"background-color: #FFFFCC\">vader</span>. Nadat in juni 2017 opnieuw <span style=\"background-color: #FFFFCC\">omgang</span> tussen de <span style=\"background-color: #FFFFCC\">vader</span> en de <span style=\"background-color: #FFFFCC\">kinderen</span> had plaatsgevonden, zijn de <span style=\"background-color: #FFFFCC\">kinderen</span> <span style=\"background-color: #FFEBEB\">ernstig</span> van slag geraakt. Na een incident bij het hof in augustus 2017, waarbij de <span style=\"background-color: #FFFFCC\">vader</span> in het bijzijn van  <span style=\"background-color: #FFFFCC\">kind</span> A  is uitgevallen tegen de <span style=\"background-color: #FFEBEB\">pleegvader</span>, hebben de <span style=\"background-color: #FFFFCC\">kinderen</span> opnieuw laten weten <span style=\"background-color: #FFEBEB\">geen omgang</span> meer te willen met de <span style=\"background-color: #FFFFCC\">vader</span>. De <span style=\"background-color: #FFFFCC\">kinderen</span> zijn leidend in het vormgeven van de <span style=\"background-color: #FFFFCC\">omgang</span> met de <span style=\"background-color: #FFFFCC\">vader</span>. Het vaststellen van een vaste <span style=\"background-color: #FFFFCC\">omgangsregeling</span> is dan ook niet in hun belang en een geforceerde <span style=\"background-color: #FFFFCC\">omgangsregeling</span> zal een averechts effect hebben. Dit neemt niet weg dat eenmaal per acht weken met de <span style=\"background-color: #FFFFCC\">kinderen</span> wordt gesproken over de <span style=\"background-color: #FFFFCC\">ouders</span> en eventueel contact met hen, aldus de GI.</p>
      </div>
      <br><small>5.5</small>
      <p class=para>De <span style=\"background-color: #FFFFCC\">moeder</span> heeft ter zitting in hoger beroep het volgende verklaard. De <span style=\"background-color: #FFFFCC\">vader</span> was voor de <span style=\"background-color: #FFEBEB\">ondertoezichtstelling</span> betrokken bij de <span style=\"background-color: #FFFFCC\">kinderen</span>. Ook heeft hij zijn leven altijd op orde gehad. De <span style=\"background-color: #FFFFCC\">kinderen</span> hebben na de <span style=\"background-color: #FFEBEB\">uithuisplaatsing</span> in onveilige <span style=\"background-color: #FFEBEB\">pleeggezinnen</span> verbleven. De <span style=\"background-color: #FFFFCC\">vader</span> dient dan ook te worden belast met het <span style=\"background-color: #FFEBEB\">gezag</span> over de <span style=\"background-color: #FFFFCC\">kinderen</span> en de <span style=\"background-color: #FFFFCC\">omgangsregeling</span> tussen de <span style=\"background-color: #FFFFCC\">vader</span> en de <span style=\"background-color: #FFFFCC\">kinderen</span> dient te worden afgedwongen, aldus de <span style=\"background-color: #FFFFCC\">moeder</span>.</p>
      <br><small>5.6</small>
      <p class=para>De <span style=\"background-color: #FFEBEB\">pleegmoeder</span> heeft ter zitting in hoger beroep het volgende verklaard. Het verzoek van de <span style=\"background-color: #FFFFCC\">vader</span> is invoelbaar. In het verleden waren de <span style=\"background-color: #FFFFCC\">kinderen</span> nadat <span style=\"background-color: #FFFFCC\">omgang</span> met de <span style=\"background-color: #FFFFCC\">vader</span> had plaatsgevonden lange tijd van slag. Dit is inmiddels minder geworden. Dat de <span style=\"background-color: #FFFFCC\">kinderen</span> van slag raken, heeft te maken met hun trauma’s. Zij zijn daardoor gevoeliger voor <span style=\"background-color: #FFEBEB\">stress</span>.  <span style=\"background-color: #FFFFCC\">kind</span> A  is de afgelopen jaren minder bang geworden. Iedereen kan heel trots zijn op de <span style=\"background-color: #FFFFCC\">kinderen</span>; zij doen het erg goed. Het team van Spirit is sterk. De <span style=\"background-color: #FFEBEB\">hulpverlening</span> kijkt naar de <span style=\"background-color: #FFFFCC\">kinderen</span> en naar wat zij nodig hebben. De <span style=\"background-color: #FFFFCC\">kinderen</span> dienen een goede relatie met hun <span style=\"background-color: #FFFFCC\">ouders</span> te hebben, mits dit hun <span style=\"background-color: #FFEBEB\">ontwikkeling</span> niet in de weg staat, aldus de <span style=\"background-color: #FFEBEB\">pleegmoeder</span>.</p>
      <br><small>5.7</small>
      <p class=para>
         <span style=\"background-color: #FFFFCC\">kind</span> A  en  <span style=\"background-color: #FFFFCC\">kind</span> B  hebben ter gelegenheid van hun gesprek met de voorzitter afzonderlijk verklaard dat het goed met hen gaat. Zij willen op dit moment nog <span style=\"background-color: #FFEBEB\">geen omgang</span> met de <span style=\"background-color: #FFFFCC\">vader</span>, omdat dit <span style=\"background-color: #FFEBEB\">spanningen</span> bij hen veroorzaakt en zij hiervan van slag raken, aldus de <span style=\"background-color: #FFFFCC\">kinderen</span>.</p>
      <br><small>5.8</small>
      <p class=para>De raad heeft het hof ter zitting in hoger beroep geadviseerd de bestreden beschikking te bekrachtigen. De <span style=\"background-color: #FFFFCC\">kinderen</span> verblijven thans ruim vier jaar in het <span style=\"background-color: #FFEBEB\">pleeggezin</span>. Het is belangrijk dat zij van de <span style=\"background-color: #FFFFCC\">vader</span> horen dat zij in het <span style=\"background-color: #FFEBEB\">pleeggezin</span> mogen opgroeien. Dit is ook van belang voor het contact tussen de <span style=\"background-color: #FFFFCC\">vader</span> en de <span style=\"background-color: #FFFFCC\">kinderen</span>. De <span style=\"background-color: #FFFFCC\">vader</span> heeft zijn leven inmiddels op de rit. De <span style=\"background-color: #FFEBEB\">GI</span> dient belast te blijven met de <span style=\"background-color: #FFEBEB\">voogdij</span> over de <span style=\"background-color: #FFFFCC\">kinderen</span>. Het verzoek van de <span style=\"background-color: #FFFFCC\">vader</span> om te worden belast met het <span style=\"background-color: #FFEBEB\">gezag</span> over de <span style=\"background-color: #FFFFCC\">kinderen</span> gaat dan ook te ver. Het is wel van belang dat de <span style=\"background-color: #FFFFCC\">vader</span> goed wordt geïnformeerd over de <span style=\"background-color: #FFFFCC\">kinderen</span>. Daarnaast dient structuur in de <span style=\"background-color: #FFFFCC\">omgang</span> met de <span style=\"background-color: #FFFFCC\">kinderen</span> te worden aangebracht, zodat zij weten waar zij aan toe zijn, aldus <span style=\"background-color: #FFEBEB\">de raad</span>.</p>
      <br><small>5.9</small>
      <div class=parablock>
        <p class=para>Het hof overweegt als volgt. </p>
        <p class=para>Uit de stukken en het verhandelde ter zitting in hoger beroep is het volgende gebleken. Bij de <span style=\"background-color: #FFFFCC\">kinderen</span> is sprake van een belaste voorgeschiedenis. Zij zijn in het verleden in de thuissituatie bij de <span style=\"background-color: #FFFFCC\">moeder</span> lange tijd blootgesteld aan <span style=\"background-color: #FFEBEB\">huiselijk geweld</span> tussen de <span style=\"background-color: #FFFFCC\">ouders</span> en bij de <span style=\"background-color: #FFFFCC\">moeder</span> was sprake van <span style=\"background-color: #FFEBEB\">agressief</span> gedrag en van middelengebruik. De noodzakelijke <span style=\"background-color: #FFEBEB\">hulpverlening</span> kwam niet op gang, omdat de <span style=\"background-color: #FFFFCC\">moeder</span> de geboden <span style=\"background-color: #FFEBEB\">hulpverlening</span> afhield. De <span style=\"background-color: #FFFFCC\">kinderen</span> zijn in november 2013 onder <span style=\"background-color: #FFEBEB\">toezicht</span> gesteld van de <span style=\"background-color: #FFEBEB\">GI</span> en <span style=\"background-color: #FFEBEB\">uithuisgeplaatst</span>. Zij hebben nadien in verschillende (crisis)pleeggezinnen verbleven. Sinds oktober 2014 verblijven zij in het huidige (therapeutische) <span style=\"background-color: #FFEBEB\">pleeggezin</span> van de Bascule. De reguliere <span style=\"background-color: #FFEBEB\">pleeggezinnen</span> bleken niet afdoende omdat de <span style=\"background-color: #FFFFCC\">kinderen</span>, door alles wat zij hadden meegemaakt, een <span style=\"background-color: #FFF0DD\">omgeving</span> nodig hadden die veel <span style=\"background-color: #FFEBEB\">veiligheid</span>, duidelijkheid en structuur bood. In 2014 hebben de <span style=\"background-color: #FFFFCC\">kinderen</span> een diagnostiektraject in de Bascule doorlopen. Aldaar werd geconstateerd dat de <span style=\"background-color: #FFFFCC\">kinderen</span> veel hadden meegemaakt. De <span style=\"background-color: #FFFFCC\">kinderen</span> waren gedurende dit traject erg onrustig en nog niet in staat om te spreken over hetgeen zij in de thuissituatie hadden meegemaakt. Bij  <span style=\"background-color: #FFFFCC\">kind</span> B  was sprake van separatieangst en een aanpassingsstoornis, en  <span style=\"background-color: #FFFFCC\">kind</span> A  was erg loyaal naar zijn <span style=\"background-color: #FFFFCC\">ouders</span>. De <span style=\"background-color: #FFFFCC\">kinderen</span> zaten in een overlevingsmodus, waardoor traumaverwerking nog niet mogelijk was. De Bascule adviseerde daarom om de <span style=\"background-color: #FFFFCC\">kinderen</span> in een rustige <span style=\"background-color: #FFF0DD\">omgeving</span> te plaatsen, waardoor ruimte voor hen werd gecreëerd om te starten met behandelingen. Uit het verslag van de Bascule van 24 juli 2015 blijkt dat  <span style=\"background-color: #FFFFCC\">kind</span> A  chronisch getraumatiseerd is en dat hij posttraumatische stress- en dissociatieklachten heeft. Ook is bij hem sprake van hechtingsproblematiek.  <span style=\"background-color: #FFFFCC\">kind</span> A  is getuige geweest van <span style=\"background-color: #FFEBEB\">huiselijk geweld</span> tussen de <span style=\"background-color: #FFFFCC\">ouders</span>. Hij liet sinds zijn plaatsing in een stabiele <span style=\"background-color: #FFF0DD\">omgeving</span> groei zien in zijn algehele <span style=\"background-color: #FFEBEB\">ontwikkeling</span>. Geadviseerd werd om te starten met EMDR technieken en, zodra dat mogelijk was, EMDR therapie toe te passen. Daarnaast kon worden gewerkt aan de hechtingsproblematiek van  <span style=\"background-color: #FFFFCC\">kind</span> A  . Uit het raadsrapport van 16 september 2016 (hierna: het raadsrapport) blijkt verder dat  <span style=\"background-color: #FFFFCC\">kind</span> A  <span style=\"background-color: #FFEBEB\">seksueel</span> overschrijdend gedrag liet zien, op school last had van concentratieproblemen en angstig was. Uit het raadsrapport blijkt ten aanzien van   <span style=\"background-color: #FFFFCC\">kind</span> B  dat ook hij op school <span style=\"background-color: #FFEBEB\">seksueel</span> overschrijdend gedrag liet zien. Verder maakte hij vaak ruzie met leeftijdsgenoten.  <span style=\"background-color: #FFFFCC\">kind</span> B  had moeite met het accepteren van regels, had weinig zelfvertrouwen en presteerde door zijn concentratieproblemen onvoldoende op school. Voorts had  <span style=\"background-color: #FFFFCC\">kind</span> B  <span style=\"background-color: #FFEBEB\">emotieregulatie</span> problematiek en last van nachtmerries. Van januari 2017 tot begin april 2017 is  <span style=\"background-color: #FFFFCC\">kind</span> B  opgenomen bij Triversum, waar observatie en diagnostiek heeft plaatsgevonden.  <span style=\"background-color: #FFFFCC\">kind</span> B  is nadien teruggegaan in het huidige <span style=\"background-color: #FFEBEB\">pleeggezin</span>.</p>
        <p class=para>Uit het Gezinsplan van 1 oktober 2018 blijkt ten aanzien van de <span style=\"background-color: #FFEBEB\">begeleide</span> <span style=\"background-color: #FFFFCC\">omgangsmomenten</span> die sinds de <span style=\"background-color: #FFEBEB\">uithuisplaatsing</span> tussen de <span style=\"background-color: #FFFFCC\">ouders</span> en de <span style=\"background-color: #FFFFCC\">kinderen</span> hebben plaatsgevonden het volgende. De <span style=\"background-color: #FFFFCC\">kinderen</span> hebben in augustus 2016 laten weten dat zij na een bezoekmoment met de <span style=\"background-color: #FFFFCC\">ouders</span> last hadden van ruzies met elkaar. De <span style=\"background-color: #FFFFCC\">omgangsregeling</span> met de <span style=\"background-color: #FFFFCC\">moeder</span> is in augustus 2016 stopgezet. In oktober 2016 is de <span style=\"background-color: #FFFFCC\">omgangsregeling</span> met de <span style=\"background-color: #FFFFCC\">vader</span> opgeschort, omdat de <span style=\"background-color: #FFFFCC\">vader</span> in de buurt van het <span style=\"background-color: #FFEBEB\">pleeggezin</span> was komen wonen. De <span style=\"background-color: #FFFFCC\">kinderen</span> voelden zich hierdoor <span style=\"background-color: #FFEBEB\">bedreigd</span> en angstig. In december 2016 eindigde een <span style=\"background-color: #FFFFCC\">omgangsmoment</span> met de <span style=\"background-color: #FFFFCC\">vader</span> niet positief, omdat bleek dat de <span style=\"background-color: #FFFFCC\">vader</span> tijdens het <span style=\"background-color: #FFFFCC\">omgangsmoment</span> een open telefoonverbinding met de <span style=\"background-color: #FFFFCC\">moeder</span> had. De <span style=\"background-color: #FFFFCC\">kinderen</span> waren hierdoor <span style=\"background-color: #FFEBEB\">boos</span> en verdrietig. De <span style=\"background-color: #FFFFCC\">omgang</span> tussen de <span style=\"background-color: #FFFFCC\">vader</span> en de <span style=\"background-color: #FFFFCC\">kinderen</span> is hierna stopgezet. De <span style=\"background-color: #FFFFCC\">kinderen</span> hebben naar aanleiding van dit incident laten weten <span style=\"background-color: #FFEBEB\">geen omgang</span> meer te willen met de <span style=\"background-color: #FFFFCC\">vader</span>. In juli 2017 heeft opnieuw <span style=\"background-color: #FFEBEB\">begeleide</span> <span style=\"background-color: #FFFFCC\">omgang</span> tussen de <span style=\"background-color: #FFFFCC\">vader</span> en de <span style=\"background-color: #FFFFCC\">kinderen</span> plaatsgevonden. Na dit <span style=\"background-color: #FFFFCC\">omgangsmoment</span> waren de <span style=\"background-color: #FFFFCC\">kinderen</span> van slag; zij maakten ruzie,  <span style=\"background-color: #FFFFCC\">kind</span> A  was verdrietig en niet meer te troosten, en  <span style=\"background-color: #FFFFCC\">kind</span> B  vertoonde <span style=\"background-color: #FFEBEB\">ernstig</span> probleemgedrag. In augustus 2017 heeft een incident plaatsgevonden waarbij de <span style=\"background-color: #FFFFCC\">vader</span> na afloop van een zitting bij dit hof in het bijzijn van  <span style=\"background-color: #FFFFCC\">kind</span> A  heeft gescholden en geschreeuwd tegen de <span style=\"background-color: #FFEBEB\">pleegvader</span>.  <span style=\"background-color: #FFFFCC\">kind</span> A  heeft daarop laten weten de <span style=\"background-color: #FFFFCC\">vader</span> enige tijd niet meer te willen zien. In september 2017 heeft  <span style=\"background-color: #FFFFCC\">kind</span> A  (opnieuw) laten weten <span style=\"background-color: #FFEBEB\">geen omgang</span> meer te willen met beide <span style=\"background-color: #FFFFCC\">ouders</span>.  <span style=\"background-color: #FFFFCC\">kind</span> B  wilde nog wel <span style=\"background-color: #FFFFCC\">omgang</span> met de <span style=\"background-color: #FFFFCC\">vader</span>, maar wilde uitsluitend samen met  <span style=\"background-color: #FFFFCC\">kind</span> A  naar de <span style=\"background-color: #FFFFCC\">vader</span>. De <span style=\"background-color: #FFFFCC\">kinderen</span> hebben in januari 2018 laten weten geen contact meer te willen met de <span style=\"background-color: #FFFFCC\">ouders</span>. Ter zitting in hoger beroep is gebleken dat eind december 2018 opnieuw een <span style=\"background-color: #FFEBEB\">begeleid</span> <span style=\"background-color: #FFFFCC\">omgangsmoment</span> tussen de <span style=\"background-color: #FFFFCC\">vader</span> en de <span style=\"background-color: #FFFFCC\">kinderen</span> heeft plaatsgevonden. Dit <span style=\"background-color: #FFFFCC\">omgangsmoment</span> is positief verlopen. </p>
      </div>
      <br><small>5.10</small>
      <p class=para>Het hof is gelet op het vorenstaande van oordeel dat het verzoek van de <span style=\"background-color: #FFFFCC\">vader</span> om hem te belasten met het <span style=\"background-color: #FFEBEB\">gezag</span> over de <span style=\"background-color: #FFFFCC\">kinderen</span> dient te worden afgewezen, nu gegronde vrees bestaat dat bij inwilliging van dit verzoek de belangen van de <span style=\"background-color: #FFFFCC\">kinderen</span> worden verwaarloosd. Zoals uit hetgeen hiervoor onder 5.9 is overwogen blijkt, hebben de <span style=\"background-color: #FFFFCC\">kinderen</span> een belaste voorgeschiedenis. Zij hebben op jonge leeftijd in de thuissituatie bij de <span style=\"background-color: #FFFFCC\">moeder</span> veel meegemaakt en zijn daardoor getraumatiseerd. De <span style=\"background-color: #FFFFCC\">kinderen</span> verblijven thans ruim vier jaar in het huidige <span style=\"background-color: #FFEBEB\">pleeggezin</span>, alwaar zij een positieve <span style=\"background-color: #FFEBEB\">ontwikkeling</span> doormaken. Het perspectief van de <span style=\"background-color: #FFFFCC\">kinderen</span> ligt dan ook in het huidige <span style=\"background-color: #FFEBEB\">pleeggezin</span> en niet bij de <span style=\"background-color: #FFFFCC\">vader</span>. In zijn beroepschrift heeft de <span style=\"background-color: #FFFFCC\">vader</span> zijn wens geuit dat de <span style=\"background-color: #FFFFCC\">kinderen</span> bij hem komen wonen en dat hij de <span style=\"background-color: #FFFFCC\">kinderen</span> verder wil opvoeden. Ter zitting in hoger beroep heeft hij daarentegen verklaard met name het <span style=\"background-color: #FFEBEB\">gezag</span> te willen om meer informatie over de <span style=\"background-color: #FFFFCC\">kinderen</span> te kunnen inwinnen. Het hof is met de rechtbank van oordeel dat indien de <span style=\"background-color: #FFFFCC\">vader</span> wordt belast met het <span style=\"background-color: #FFEBEB\">gezag</span> over de <span style=\"background-color: #FFFFCC\">kinderen</span>, bij hen wederom onduidelijkheid en onzekerheid ontstaat over hun opvoed-perspectief. Dit acht het hof niet in het belang van de <span style=\"background-color: #FFFFCC\">kinderen</span>. Daarbij komt dat de verstandhouding tussen de <span style=\"background-color: #FFFFCC\">vader</span> en de <span style=\"background-color: #FFEBEB\">pleegouders</span> nog altijd wisselend is en dat tussen hen in het verleden incidenten zoals ook onder 5.9 omgeschreven, hebben plaatsgevonden. Ook om die reden druist het belasten van de <span style=\"background-color: #FFFFCC\">vader</span> met het <span style=\"background-color: #FFEBEB\">gezag</span> over de <span style=\"background-color: #FFFFCC\">kinderen</span> in tegen de belangen van de <span style=\"background-color: #FFFFCC\">kinderen</span>. Het hof zal het verzoek van de <span style=\"background-color: #FFFFCC\">vader</span> om hem te belasten met het <span style=\"background-color: #FFEBEB\">gezag</span> over de <span style=\"background-color: #FFFFCC\">kinderen</span> dan ook afwijzen en de bestreden beschikking op dit punt bekrachtigen. </p>
      <br><small>5.11</small>
      <div class=parablock>
        <p class=para>Ten aanzien van het verzoek van de <span style=\"background-color: #FFFFCC\">vader</span> om een <span style=\"background-color: #FFFFCC\">omgangregeling</span> tussen hem en de <span style=\"background-color: #FFFFCC\">kinderen</span> vast te stellen, overweegt het hof het volgende. Uit hetgeen hiervoor onder 5.9 is overwogen komt naar voren dat de <span style=\"background-color: #FFEBEB\">GI</span> zich de afgelopen jaren heeft ingezet om <span style=\"background-color: #FFEBEB\">begeleide</span> <span style=\"background-color: #FFFFCC\">omgangsmomenten</span> tussen de <span style=\"background-color: #FFFFCC\">vader</span> en de <span style=\"background-color: #FFFFCC\">kinderen</span> tot stand te brengen. De <span style=\"background-color: #FFFFCC\">omgangsmomenten</span> zijn echter meermaals opgeschort, nadat deze voor de <span style=\"background-color: #FFFFCC\">kinderen</span> niet goed waren verlopen. De <span style=\"background-color: #FFFFCC\">kinderen</span> raakten van slag na de <span style=\"background-color: #FFFFCC\">omgang</span> en hebben op verschillende momenten laten weten <span style=\"background-color: #FFEBEB\">geen omgang</span> meer met de <span style=\"background-color: #FFFFCC\">vader</span> te willen. Ook in de onderhavige procedure hebben zij ter gelegenheid van hun gesprek met de voorzitter wederom aangegeven dat zij op dit moment <span style=\"background-color: #FFEBEB\">geen omgang</span> wensen te hebben met de <span style=\"background-color: #FFFFCC\">vader</span>, onder andere omdat dit <span style=\"background-color: #FFEBEB\">spanningen</span> bij hen veroorzaakt. Het hof is dan ook van oordeel dat het, gelet op hetgeen zij in verleden hebben meegemaakt en de trauma’s die zij hierdoor hebben opgelopen, thans in strijd is met hun zwaarwegende belangen om hen door middel van een vastgestelde <span style=\"background-color: #FFFFCC\">omgangsregeling</span> te dwingen tot <span style=\"background-color: #FFFFCC\">omgang</span> met de <span style=\"background-color: #FFFFCC\">vader</span>. Het hof is met de <span style=\"background-color: #FFEBEB\">GI</span> van oordeel dat de <span style=\"background-color: #FFFFCC\">draagkracht</span> van de <span style=\"background-color: #FFFFCC\">kinderen</span> te allen tijde leidend dient te zijn bij het vormgeven van het contact en de <span style=\"background-color: #FFFFCC\">omgang</span> tussen hen en de <span style=\"background-color: #FFFFCC\">vader</span>, waaraan de <span style=\"background-color: #FFEBEB\">GI</span> zoals zij heeft verklaard eens in de acht weken met de <span style=\"background-color: #FFFFCC\">kinderen</span> aandacht besteedt. Het hof acht het voorts van belang dat de <span style=\"background-color: #FFFFCC\">vader</span> op structurele wijze wordt voorzien van informatie over de <span style=\"background-color: #FFFFCC\">kinderen</span>. De <span style=\"background-color: #FFEBEB\">GI</span> heeft ter zitting in hoger beroep desgevraagd verklaard aandacht te zullen besteden aan de wijze waarop de informatievoorziening voor de <span style=\"background-color: #FFFFCC\">vader</span> beter kan worden gestroomlijnd. Het hof gaat er vanuit dat de <span style=\"background-color: #FFEBEB\">GI</span> deze toezegging gestand zal doen.</p>
        <p class=para>Het hof zal het verzoek van de <span style=\"background-color: #FFFFCC\">vader</span> om een <span style=\"background-color: #FFFFCC\">omgangsregeling</span> tussen hem en de <span style=\"background-color: #FFFFCC\">kinderen</span> vast te leggen afwijzen en de bestreden beschikking ook op dit punt bekrachtigen. </p>
      </div>
      <br><small>5.12</small>
      <p class=para>Voor zover de <span style=\"background-color: #FFFFCC\">vader</span> heeft verzocht een <span style=\"background-color: #FFEBEB\">onderzoek</span> door <span style=\"background-color: #FFEBEB\">de raad</span> te gelasten, overweegt het hof dat een dergelijk <span style=\"background-color: #FFEBEB\">onderzoek</span>, gelet op al hetgeen hiervoor is overwogen, niet ter zake dienend is. Daar komt bij dat thans reeds voldoende zorgvuldig en degelijk <span style=\"background-color: #FFEBEB\">onderzoek</span> is gedaan door <span style=\"background-color: #FFEBEB\">de raad</span>. Voorts is het gelet op de kwetsbaarheid van de <span style=\"background-color: #FFFFCC\">kinderen</span> niet in hun belang om hen thans opnieuw te belasten met een <span style=\"background-color: #FFEBEB\">onderzoek</span>. Het verzoek zal dan ook worden afgewezen.</p>
      <br><small>5.13</small>
      <p class=para>Het voorgaande leidt tot de volgende beslissing.</p>
      <h4 class=para-title>
      <br><small>6</small>De beslissing</h4>
    <div class=parablock>
      <p class=para>Het hof:</p>
    </div>
    <div class=parablock>
      <p class=para>bekrachtigt de beschikking waarvan beroep;</p>
    </div>
    <div class=parablock>
      <p class=para>wijst af het in hoger beroep meer of anders verzochte.</p>
    </div>
    <div class=parablock>
      <p class=para>Deze beschikking is gegeven door mr. A. van Haeringen, mr. M.J. Leijdekker en <?linebreak ?>mr. J.W. van Zaane, in tegenwoordigheid van mr. H. Sapir als griffier, en is op 23 april 2019 in het openbaar uitgesproken door de voorzitter.</p>
    </div>
    <nav class=references><a style="color: #008000; text-decoration: underline; font-weight: bold; " href=http://deeplink.rechtspraak.nl/uitspraak?id=ECLI:NL:GHAMS:2019:1426 target=_blank>Bron: Rechtspraak.nl ECLI:NL:GHAMS:2019:1426</a></nav></article>