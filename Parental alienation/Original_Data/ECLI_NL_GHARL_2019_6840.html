<article class=article><dl class=ecli_info>
<h3><strong>Inhoudsindicatie</strong></h3>
      Verzoek grootmoeder tot <span style=\"background-color: #FFFFCC\">omgang</span> met kleindochter afgewezen ter voorkoming van <span style=\"background-color: #FFEBEB\">loyaliteitsconflict</span> bij kleindochter en veiligstellen van haar plek in het <span style=\"background-color: #FFEBEB\">pleeggezin</span>.
    <dt>Instantie</dt>
<dd>Gerechtshof Arnhem-Leeuwarden</dd>
<dt>Uitspraakdatum</dt>
<dd>2019-08-22</dd>
<dt>Publicatiedatum</dt>
<dd>2019-09-11</dd>
<dt>Zaaknummer</dt>
<dd>200.255.717/01</dd>
<dt>Procedure</dt>
<dd>Hoger beroep</dd>
<dt>Rechtsgebied</dt>
<dd>Civiel recht; Personen- en familierecht</dd>
<dt>Vindplaatsen</dt>
<dd>Rechtspraak.nl</dd>
</dl>
<h3><strong>Uitspraak</strong></h3>
  
    GERECHTSHOF ARNHEM-LEEUWARDEN
    <div class=parablock>
      <p class=para>locatie Leeuwarden</p>
    </div>
    <div class=parablock>
      <p class=para>afdeling civiel recht</p>
    </div>
    <div class=parablock>
      <p class=para>zaaknummer gerechtshof 200.255.717/01</p>
      <p class=para>(zaaknummer rechtbank Noord-Nederland C/18/185392 / FA RK 18-2018)</p>
    </div>
    <div class=parablock>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>beschikking van 22 augustus 2019 </strong></p>
    </div>
    <div class=parablock>
      <p class=para>inzake</p>
    </div>
    <div class=parablock>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>
           verzoekster 
        ,</strong></p>
      <p class=para>wonende te  A  , <?linebreak ?>verzoekster in hoger beroep,</p>
      <p class=para>verder te noemen: de grootmoeder,</p>
      <p class=para>advocaat: mr. R.W. de Gruijl te Rotterdam,</p>
    </div>
    <div class=parablock>
      <p class=para>en</p>
    </div>
    <div class=parablock>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>
           verweerster 
        ,</strong></p>
      <p class=para>zonder vaste woon of <span style=\"background-color: #FFF0DD\">verblijfplaats</span>,</p>
      <p class=para>verweerster in hoger beroep,</p>
      <p class=para>verder te noemen: de <span style=\"background-color: #FFFFCC\">moeder</span>,</p>
      <p class=para>advocaat: mr. M. Helmantel te Sappemeer.</p>
    </div>
    <div class=parablock>
      <p class=para>Als overige belanghebbende is aangemerkt: </p>
    </div>
    <div class=parablock>
      <p class=para>de gecertificeerde instelling</p>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>stichting <span style=\"background-color: #FFEBEB\">Jeugdbescherming</span> Noord en <span style=\"background-color: #FFEBEB\">Veilig Thuis</span>,</strong></p>
      <p class=para>gevestigd te Groningen</p>
      <p class=para>verder te noemen: de GI.</p>
    </div>
    <h4 class=para-title>
      <br><small>1</small>
      1.	Het geding in eerste aanleg</h4>
    <div class=parablock>
      <p class=para>Het hof verwijst voor het geding in eerste aanleg naar de beschikking van de rechtbank Noord-Nederland, locatie Groningen, van 12 februari 2019, uitgesproken onder voormeld zaaknummer.</p>
    </div>
    <h4 class=para-title>
      <br><small>2</small>Het geding in hoger beroep</h4>
    <br><small>2.1</small>
      <p class=para>Het verloop van de procedure blijkt uit:</p>
      <p class=para>- het beroepschrift met productie(s), ingekomen op 6 maart 2019;</p>
      <p class=para>- een brief van mr. De Gruijl van 29 maart 2019;</p>
      <p class=para>- een journaalbericht van mr. Helmantel van 25 april 2019.</p>
      <br><small>2.2</small>
      <div class=parablock>
        <p class=para>De mondelinge behandeling heeft op 10 juli 2019 plaatsgevonden. De grootmoeder is verschenen, bijgestaan door mr. L.H.E.M. Berendse - de Gruijl (kantoorgenoot van </p>
        <p class=para>mr. De Gruijl) en de <span style=\"background-color: #FFFFCC\">moeder</span> is verschenen, bijgestaan door haar advocaat. Namens de <span style=\"background-color: #FFEBEB\">GI</span> is mevrouw  B  verschenen.</p>
      </div>
      <h4 class=para-title>
      <br><small>3</small>De feiten</h4>
    <br><small>3.1</small>
      <p class=para>De <span style=\"background-color: #FFFFCC\">moeder</span> oefent het <span style=\"background-color: #FFEBEB\">ouderlijk gezag</span> uit over  de minderjarige1  (verder te noemen:  de minderjarige1  ), geboren  in  2011. De <span style=\"background-color: #FFFFCC\">moeder</span> heeft nog twee <span style=\"background-color: #FFFFCC\">minderjarige</span> kinderen:  de minderjarige2  (verder te noemen:  de minderjarige2  ), geboren  in  2004 en  de minderjarige3  (verder te noemen:  de minderjarige3  ), geboren  in  2017.</p>
      <br><small>3.2</small>
      <p class=para>
         de minderjarige1  is bij beschikking van 20 december 2016 onder <span style=\"background-color: #FFEBEB\">toezicht</span> gesteld van de GI. Bij beschikking van 2 maart 2018 is  de minderjarige1  door middel van een spoedmachtiging tot <span style=\"background-color: #FFEBEB\">uithuisplaatsing</span> in een voorziening voor <span style=\"background-color: #FFEBEB\">pleegzorg</span> geplaatst. Beide maatregelen zijn nadien (steeds) verlengd.</p>
      <br><small>3.3</small>
      <p class=para>
         de minderjarige1  gaat deze zomer met  de minderjarige3  in een ander (perspectiefbiedend) <span style=\"background-color: #FFEBEB\">pleeggezin</span> in  C  wonen, na geruime tijd in een <span style=\"background-color: #FFEBEB\">crisispleeggezin</span> te hebben verbleven.  de minderjarige2  woont sinds april 2016 bij zijn oom (broer <span style=\"background-color: #FFFFCC\">moederszijde</span>). </p>
      <br><small>3.4</small>
      <p class=para>De grootmoeder heeft de rechtbank bij verzoekschrift, binnengekomen op 4 juli 2018, verzocht te bepalen dat zij en  de minderjarige1  ieder weekend van vrijdagmiddag uit school tot zondagavond 17:00 uur <span style=\"background-color: #FFFFCC\">omgang</span> hebben met elkaar, dan wel een <span style=\"background-color: #FFFFCC\">omgangsregeling</span> die de rechtbank in het belang van  de minderjarige1  wenselijk acht.</p>
      <h4 class=para-title>
      <br><small>4</small>De omvang van het geschil</h4>
    <br><small>4.1</small>
      <p class=para>Tussen partijen is in geschil (de invulling van) het recht op <span style=\"background-color: #FFFFCC\">omgang</span> tussen de grootmoeder en  de minderjarige1  . Bij de bestreden beschikking van 12 februari 2019 heeft de rechtbank het verzoek van de grootmoeder om een <span style=\"background-color: #FFFFCC\">omgangsregeling</span> tussen haar en  de minderjarige1  vast te stellen (zie 3.4) afgewezen.</p>
      <br><small>4.2</small>
      <p class=para>De grootmoeder is met één grief in hoger beroep gekomen van de bestreden beschikking. Zij verzoekt het hof de bestreden beschikking te vernietigen en alsnog te bepalen dat  de minderjarige1  en de grootmoeder ieder weekend van vrijdagmiddag uit school tot zondagavond 17:00 <span style=\"background-color: #FFFFCC\">omgang</span> hebben met elkaar, dan wel een zodanige <span style=\"background-color: #FFFFCC\">omgangsregeling</span> vast te stellen als het hof in het belang van  de minderjarige1  wenselijk acht en die (veel meer) rekening houdt met het recht op family life tussen  de minderjarige1  en  de minderjarige2  .</p>
      <br><small>4.3</small>
      <p class=para>De <span style=\"background-color: #FFFFCC\">moeder</span> heeft ter zitting mondeling verweer gevoerd en verzoekt het hof de bestreden beschikking te bekrachtigen.</p>
      <h4 class=para-title>
      <br><small>5</small>De motivering van de beslissing</h4>
    <br><small>5.1</small>
      <p class=para>Ingevolge artikel 1:377a lid 1 van het Burgerlijk Wetboek (BW) heeft een <span style=\"background-color: #FFFFCC\">kind</span> recht op <span style=\"background-color: #FFFFCC\">omgang</span> met zijn <span style=\"background-color: #FFFFCC\">ouders</span> en met degene die in een nauwe persoonlijke betrekking tot hem staat. </p>
      <div class=parablock>
        <p class=para>Ingevolge lid 2 van dat artikel stelt de rechter op verzoek van de <span style=\"background-color: #FFFFCC\">ouders</span> of van een van hen of van degene die in een nauwe persoonlijke betrekking staat tot het <span style=\"background-color: #FFFFCC\">kind</span>, al dan niet voor bepaalde tijd, een regeling inzake de uitoefening van het <span style=\"background-color: #FFFFCC\">omgangsrecht</span> vast dan wel ontzegt, al dan niet voor bepaalde tijd, het recht op <span style=\"background-color: #FFFFCC\">omgang</span>. </p>
        <p class=para>In artikel 1:377a lid 3 BW is bepaald dat de rechter het recht op <span style=\"background-color: #FFFFCC\">omgang</span> slechts ontzegt, indien:</p>
      </div>
      <p class=para>a. <span style=\"background-color: #FFFFCC\">omgang</span> <span style=\"background-color: #FFEBEB\">ernstig</span> nadeel zou opleveren voor de geestelijke of lichamelijke <span style=\"background-color: #FFEBEB\">ontwikkeling</span> van het <span style=\"background-color: #FFFFCC\">kind</span>, of</p>
      <p class=para>b. de <span style=\"background-color: #FFFFCC\">ouder</span> of degene die in een nauwe persoonlijke betrekking staat tot het <span style=\"background-color: #FFFFCC\">kind</span> kennelijk ongeschikt of kennelijk niet in staat moet worden geacht tot <span style=\"background-color: #FFFFCC\">omgang</span>, of</p>
      <p class=para>c. het <span style=\"background-color: #FFFFCC\">kind</span> dat twaalf jaren of <span style=\"background-color: #FFFFCC\">ouder</span> is, bij zijn verhoor van <span style=\"background-color: #FFEBEB\">ernstige</span> bezwaren tegen <span style=\"background-color: #FFFFCC\">omgang</span> met zijn <span style=\"background-color: #FFFFCC\">ouder</span> of met degene met wie hij in een nauwe persoonlijke betrekking staat heeft doen blijken, of</p>
      <p class=para>d. <span style=\"background-color: #FFFFCC\">omgang</span> anderszins in strijd is met zwaarwegende belangen van het <span style=\"background-color: #FFFFCC\">kind</span>.</p>
      <br><small>5.2</small>
      <p class=para>In hoger beroep is niet gegriefd tegen het oordeel van de rechtbank dat tussen de grootmoeder en  de minderjarige1  een nauwe persoonlijke betrekking bestaat zodat ook het hof hiervan uit zal gaan. De vraag die voorligt is of de grootmoeder het recht op <span style=\"background-color: #FFFFCC\">omgang</span> moet worden ontzegd op een van de hiervoor genoemde gronden. </p>
      <br><small>5.3</small>
      <p class=para>Het hof is met de rechtbank van oordeel dat <span style=\"background-color: #FFFFCC\">omgang</span> tussen de grootmoeder en  de minderjarige1  onder de huidige omstandigheden in strijd is met zwaarwegende belangen van  de minderjarige1  . In hoger beroep zijn geen feiten of omstandigheden aangevoerd die tot een ander oordeel leiden. Het hof verwijst naar de motivering van de rechtbank in de bestreden beschikking, neemt deze na eigen <span style=\"background-color: #FFEBEB\">onderzoek</span> over, maakt deze tot de zijne en voegt daaraan nog het volgende toe.</p>
      <br><small>5.4</small>
      <p class=para>
         de minderjarige1  is een meisje van bijna acht jaar dat veel onrust en onveiligheid in haar opvoedsituatie heeft meegemaakt en inmiddels bijna anderhalf jaar uit huis is geplaatst. Uit de overgelegde stukken en hetgeen ter mondelinge behandeling is besproken is gebleken dat de verhouding tussen de <span style=\"background-color: #FFFFCC\">moeder</span> en de grootmoeder <span style=\"background-color: #FFEBEB\">ernstig</span> <span style=\"background-color: #FFEBEB\">verstoord</span> is. De grootmoeder heeft in de eerste jaren van  de minderjarige1  ’s leven veel zorgtaken van de <span style=\"background-color: #FFFFCC\">moeder</span> overgenomen en een bepalende rol gespeeld binnen het gezin. Dat er inmiddels ruim drie jaar <span style=\"background-color: #FFEBEB\">geen omgang</span> is geweest tussen  de minderjarige1  en de grootmoeder is een gevolg van het feit dat  de minderjarige2  in april 2016 na een <span style=\"background-color: #FFEBEB\">conflict</span> met de <span style=\"background-color: #FFFFCC\">moeder</span> van huis is weggelopen naar de grootmoeder en zijn oom en daar sindsdien verblijft. De <span style=\"background-color: #FFFFCC\">moeder</span> heeft afstand genomen van de grootmoeder en haar broer, met wie zij op dit moment geen enkel contact heeft. <span style=\"background-color: #FFEBEB\">Hulpverlening</span> (via  D  ) om de familierelatie(s) te herstellen is niet van de grond gekomen. De <span style=\"background-color: #FFEBEB\">GI</span> acht het in het belang van  de minderjarige1  dat zij zo min mogelijk wordt geconfronteerd met de <span style=\"background-color: #FFEBEB\">spanningen</span> in de familie en is van mening dat een <span style=\"background-color: #FFFFCC\">omgangsregeling</span> met de grootmoeder op dit moment niet wenselijk is. Het risico bestaat dat  de minderjarige1  in een <span style=\"background-color: #FFEBEB\">loyaliteitsconflict</span> komt tussen de grootmoeder en de <span style=\"background-color: #FFFFCC\">moeder</span> en/of tussen de grootmoeder en de <span style=\"background-color: #FFEBEB\">pleegouders</span> waardoor het perspectief van  de minderjarige1  en de band met haar <span style=\"background-color: #FFFFCC\">moeder</span> onder druk komt te staan. De <span style=\"background-color: #FFFFCC\">omgang</span> tussen  de minderjarige1  en de <span style=\"background-color: #FFFFCC\">moeder</span> is recent teruggebracht naar eenmaal per vier weken en de <span style=\"background-color: #FFEBEB\">GI</span> richt zich nu vooral op het in stand houden en versterken van het contact tussen  de minderjarige1  en de <span style=\"background-color: #FFFFCC\">moeder</span> en  de minderjarige2  . </p>
      <br><small>5.5</small>
      <div class=parablock>
        <p class=para>Het hof stelt voorop dat in het algemeen contact tussen <span style=\"background-color: #FFFFCC\">grootouders</span> en kleinkinderen in het belang van <span style=\"background-color: #FFFFCC\">kinderen</span> is, omdat zij zich zo een beeld kunnen vormen van hun identiteit en achtergrond. In dit geval zou <span style=\"background-color: #FFFFCC\">omgang</span> echter <span style=\"background-color: #FFEBEB\">ernstig</span> nadeel opleveren voor de geestelijke gezondheid en <span style=\"background-color: #FFEBEB\">ontwikkeling</span> van  de minderjarige1  . </p>
        <p class=para>Dit oordeel baseert het hof niet op twijfel aan de capaciteiten van de grootmoeder om op een zorgzame wijze invulling te geven aan de <span style=\"background-color: #FFFFCC\">omgang</span>, maar op de weerstand van de <span style=\"background-color: #FFFFCC\">moeder</span> tegen <span style=\"background-color: #FFFFCC\">omgang</span> en de onrust en <span style=\"background-color: #FFEBEB\">spanningen</span> die uit de <span style=\"background-color: #FFEBEB\">conflictsituatie</span> tussen de grootmoeder en de <span style=\"background-color: #FFFFCC\">moeder</span> voortvloeien.  de minderjarige1  krijgt hiervan hoe dan ook, ook al verblijft zij in een (neutraal) <span style=\"background-color: #FFEBEB\">pleeggezin</span>, het een en ander mee en dat acht het hof <span style=\"background-color: #FFEBEB\">onwenselijk</span>. Hoewel het hof begrijpt dat de grootmoeder  de minderjarige1  mist, dient voorkomen te worden dat <span style=\"background-color: #FFFFCC\">omgang</span> een negatieve weerslag heeft op  de minderjarige1  . Het hof betrekt in zijn beoordeling dat  de minderjarige1  op dit moment in een spannende fase zit waarbij zij binnenkort wordt (of inmiddels is) overgeplaatst naar een ander <span style=\"background-color: #FFEBEB\">pleeggezin</span> in een geheel andere <span style=\"background-color: #FFF0DD\">omgeving</span>. Het hof is van oordeel dat  de minderjarige1  de aankomende tijd de rust en ruimte dient te krijgen om daar te wennen en zich ongestoord te hechten aan de <span style=\"background-color: #FFEBEB\">pleegouders</span> en dat de <span style=\"background-color: #FFFFCC\">omgangsregeling</span> met de <span style=\"background-color: #FFFFCC\">moeder</span> en haar broer eerst dient te stabiliseren. </p>
      </div>
      <br><small>5.6</small>
      <p class=para>Het hof ziet tot slot geen aanleiding om de zaak aan te houden in verband met de huidige veranderingen in  de minderjarige1  ’s leven, zoals de grootmoeder ter zitting heeft voorgesteld, nu de <span style=\"background-color: #FFFFCC\">moeder</span> zich hiertegen heeft verzet en er gelet op de <span style=\"background-color: #FFEBEB\">complexe</span> gezinsdynamiek niet te verwachten valt dat de situatie binnen afzienbare tijd voldoende verbeterd zal zijn. Ook ziet het hof geen aanleiding om een raadsonderzoek te gelasten nu <span style=\"background-color: #FFEBEB\">de raad</span> in eerste aanleg naar voren heeft gebracht dat de situatie eerst dient te normaliseren voordat er <span style=\"background-color: #FFFFCC\">omgang</span> kan zijn tussen de grootmoeder en  de minderjarige1  . De situatie binnen het systeem is volgens <span style=\"background-color: #FFEBEB\">de raad</span> alleen maar verergerd sinds een eerder raadsonderzoek en deze onrust krijgt  de minderjarige1  (direct of indirect) mee, wat belastend en verwarrend voor haar is. De <span style=\"background-color: #FFEBEB\">GI</span> heeft (ter zitting) aangegeven dat de <span style=\"background-color: #FFFFCC\">omgang</span> tussen de grootmoeder en  de minderjarige1  onder de aandacht blijft. Het hof is van oordeel dat een neutrale en professionele instantie als de <span style=\"background-color: #FFEBEB\">GI</span> de mogelijkheden, ruimte en <span style=\"background-color: #FFFFCC\">behoefte</span> van  de minderjarige1  wat betreft (de opbouw en inhoud van) een eventuele <span style=\"background-color: #FFFFCC\">omgangsregeling</span> het beste kan inschatten, met inachtneming van de recente <span style=\"background-color: #FFEBEB\">ontwikkelingen</span>. </p>
      <br><small>5.7</small>
      <p class=para>Alles afwegende acht het hof het vaststellen van een <span style=\"background-color: #FFFFCC\">omgangsregeling</span> tussen de grootmoeder en  de minderjarige1  op dit moment niet in haar belang. Het hof wijst het verzoek van de grootmoeder daarom af.</p>
      <h4 class=para-title>
      <br><small>6</small>De slotsom</h4>
    <div class=parablock>
      <p class=para>Op grond van hetgeen hiervoor is overwogen zal het hof de bestreden beschikking bekrachtigen en beslissen als volgt.</p>
    </div>
    <h4 class=para-title>
      <br><small>7</small>De beslissing</h4>
    <div class=parablock>
      <p class=para>Het hof, beschikkende in hoger beroep:</p>
    </div>
    <div class=parablock>
      <p class=para>bekrachtigt de beschikking van de rechtbank Noord-Nederland, locatie Groningen, van </p>
      <p class=para>12 februari 2019.</p>
    </div>
    <div class=parablock>
      <p class=para>Deze beschikking is gegeven door mrs. J.D.S.L. Bosch, M.P. den Hollander en </p>
      <p class=para>M.A.F. Holtvluwer-Veenstra, bijgestaan door mr. E. Klijn als griffier, en is op 22 augustus 2019 uitgesproken in het openbaar in tegenwoordigheid van de griffier.</p>
    </div>
  
<nav class=references><a style="color: #008000; text-decoration: underline; font-weight: bold; " href=http://deeplink.rechtspraak.nl/uitspraak?id=ECLI:NL:GHARL:2019:6840 target=_blank>Bron: Rechtspraak.nl ECLI:NL:GHARL:2019:6840</a></nav></article>