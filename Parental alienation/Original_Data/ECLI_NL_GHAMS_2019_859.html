<article class=article><dl class=ecli_info>
<h3><strong>Inhoudsindicatie</strong></h3>
      Verlenging machtiging <span style=\"background-color: #FFEBEB\">uithuisplaatsing</span> bekrachtigd nu dat in het belang van de verzorging en opvoeding van de <span style=\"background-color: #FFFFCC\">kinderen</span> noodzakelijk is.
    <dt>Instantie</dt>
<dd>Gerechtshof Amsterdam</dd>
<dt>Uitspraakdatum</dt>
<dd>2019-03-12</dd>
<dt>Publicatiedatum</dt>
<dd>2019-03-18</dd>
<dt>Zaaknummer</dt>
<dd>200.243.286/01 en 200.242.981/01</dd>
<dt>Rechtsgebied</dt>
<dd>Civiel recht; Personen- en familierecht</dd>
<dt>Formele relatie</dt>
<dd><ul>
<li><a style="color: #008000; text-decoration: underline; font-weight: bold; " href=https://www.recht.nl/rechtspraak/?ecli=ECLI:NL:RBNHO:2018:3234>Eerste aanleg: ECLI:NL:RBNHO:2018:3234</a></li>
<li><a style="color: #008000; text-decoration: underline; font-weight: bold; " href=https://www.recht.nl/rechtspraak/?ecli=ECLI:NL:RBNHO:2018:4362>Eerste aanleg: ECLI:NL:RBNHO:2018:4362</a></li>
</ul></dd>
<dt>Wetsverwijzing</dt>
<dd><a target=_blank href=http://wetten.overheid.nl/cgi-bin/deeplink/law1/bwbid=BWBR0034925/article=1.1/date=2019-03-18>Jeugdwet 1.1</a></dd>
<dt>Vindplaatsen</dt>
<dd>Rechtspraak.nl</dd>
</dl>
<h3><strong>Uitspraak</strong></h3>
  
    GERECHTSHOF AMSTERDAM
    <div class=parablock>
      <p class=para>Afdeling civiel recht en belastingrecht</p>
      <p class=para>Team III (familie- en jeugdrecht)</p>
    </div>
    <div class=parablock>
      <p class=para>zaaknummers: 			200.243.286/01 en 200.242.981/01</p>
      <p class=para>zaaknummers rechtbank: 	C/15/271765 JU RK 18-496, C/15/271764/ JU RK 18/495, C/15/258590/ JU RK 17/745 en C/15/272412 / JU RK 18-623 </p>
    </div>
    <div class=parablock>
      <p class=para>beschikking van de meervoudige kamer van 12 maart 2019 inzake</p>
    </div>
    <div class=parablock>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>
           de <span style=\"background-color: #FFFFCC\">moeder</span> 
        ,</strong></p>
      <p class=para>wonende te  woonplaats ,</p>
      <p class=para>verzoekster in hoger beroep,</p>
      <p class=para>hierna te noemen: de <span style=\"background-color: #FFFFCC\">moeder</span>,</p>
      <p class=para>advocaat: mr. A.J.J. van der Heiden te Den Helder,</p>
    </div>
    <div class=parablock>
      <p class=para>en</p>
    </div>
    <div class=parablock>
      <p class=para>de <span style=\"background-color: #FFEBEB\">gecertificeerde instelling</span> <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>De Jeugd- &amp; Gezinsbeschermers,</strong></p>
      <p class=para>gevestigd te Haarlem,</p>
      <p class=para>verweerster in hoger beroep,</p>
      <p class=para>hierna te noemen: de GI.</p>
    </div>
    <div class=parablock>
      <p class=para>Als belanghebbenden zijn aangemerkt: </p>
    </div>
    <p class=para>-  de <span style=\"background-color: #FFFFCC\">vader</span>  (hierna te noemen: de <span style=\"background-color: #FFFFCC\">vader</span>);</p>
    <p class=para>- de <span style=\"background-color: #FFFFCC\">minderjarige</span>  A  (hierna te noemen:  <span style=\"background-color: #FFFFCC\">kind</span> A );</p>
    <p class=para>- de <span style=\"background-color: #FFFFCC\">minderjarige</span>  B  (hierna te noemen:  <span style=\"background-color: #FFFFCC\">kind</span> B ).</p>
    <div class=parablock>
      <p class=para>In zijn adviserende taak is in de procedure gekend:</p>
      <p class=para>de Raad voor de <span style=\"background-color: #FFEBEB\">Kinderbescherming</span>,</p>
      <p class=para>locatie Haarlem,</p>
      <p class=para>hierna te noemen: <span style=\"background-color: #FFEBEB\">de raad</span>.</p>
    </div>
    <h4 class=para-title>
      <br><small>1</small>Het verloop van het geding in eerste aanleg</h4>
    <div class=parablock>
      <p class=para>Het hof verwijst voor het verloop van het geding in eerste aanleg naar de beschikkingen van de <span style=\"background-color: #FFFFCC\">kinderrechter</span> in de rechtbank Noord-Holland, locatie Alkmaar, (hierna te noemen: de <span style=\"background-color: #FFFFCC\">kinderrechter</span>) van 17 april 2018 en 26 april 2018, uitgesproken onder voormelde zaaknummers. </p>
    </div>
    <h4 class=para-title>
      <br><small>2</small>Het geding in hoger beroep</h4>
    <br><small>2.1</small>
      <p class=para>De <span style=\"background-color: #FFFFCC\">moeder</span> is op 11 juli 2018 in hoger beroep gekomen van voornoemde beschikking van 17 april 2018 en op 23 juli 2018 is de <span style=\"background-color: #FFFFCC\">moeder</span> in hoger beroep gekomen van een gedeelte van bovengenoemde beschikking van 26 april 2018. </p>
      <br><small>2.2</small>
      <p class=para>De <span style=\"background-color: #FFEBEB\">GI</span> heeft op 19 september 2018 een verweerschrift ingediend in de zaak met zaaknummer 200.242.981/01.</p>
      <br><small>2.3</small>
      <p class=para>Bij het hof zijn voorts de volgende stukken ingekomen:</p>
      <p class=para>- in beide zaken een brief van de zijde van de <span style=\"background-color: #FFFFCC\">vader</span> van 9 september 2018, ingekomen op 17 september 2018;</p>
      <p class=para>- in de zaak met zaaknummer 200.243.286/01 een brief van de zijde van de <span style=\"background-color: #FFEBEB\">GI</span> van 16 november 2018 met bijlagen, ingekomen op 20 november 2018.</p>
      <br><small>2.4</small>
      <p class=para>De mondelinge behandeling van bovengenoemde zaken heeft op 29 november 2018 plaatsgevonden. Verschenen zijn: </p>
      <p class=para>- de <span style=\"background-color: #FFFFCC\">moeder</span>, bijgestaan door haar advocaat;</p>
      <p class=para>- de GI, vertegenwoordigd door twee bij de zaak betrokken <span style=\"background-color: #FFEBEB\">jeugdbeschermers</span>;</p>
      <p class=para>- de <span style=\"background-color: #FFFFCC\">vader</span>;</p>
      <p class=para>- <span style=\"background-color: #FFEBEB\">de raad</span>, vertegenwoordigd door mevrouw D.M. van Dijk.  </p>
      <br><small>2.5</small>
      <p class=para>De <span style=\"background-color: #FFFFCC\">moeder</span> heeft haar verzoek in de zaak met zaaknummer 200.243.286/01 ter zitting in hoger beroep ingetrokken. Met instemming van partijen maken ook de processtukken in de procedure met zaaknummer 200.243.286/01 deel uit van het dossier in de procedure met zaaknummer 200.242.981/01. </p>
      <h4 class=para-title>
      <br><small>3</small>De feiten</h4>
    <br><small>3.1</small>
      <p class=para>Uit de inmiddels verbroken relatie van de <span style=\"background-color: #FFFFCC\">moeder</span> en de <span style=\"background-color: #FFFFCC\">vader</span> (hierna gezamenlijk ook: de <span style=\"background-color: #FFFFCC\">ouders</span>) zijn geboren:</p>
      <p class=para>-  <span style=\"background-color: #FFFFCC\">kind</span> A   in  2008 te  geboorteplaats , en</p>
      <p class=para>-  <span style=\"background-color: #FFFFCC\">kind</span> B   in  2009 te  geboorteplaats  (hierna gezamenlijk te noemen: de <span style=\"background-color: #FFFFCC\">kinderen</span>).</p>
      <p class=para>De <span style=\"background-color: #FFFFCC\">vader</span> heeft de <span style=\"background-color: #FFFFCC\">kinderen</span> erkend. De <span style=\"background-color: #FFFFCC\">ouders</span> oefenen gezamenlijk het <span style=\"background-color: #FFEBEB\">gezag</span> uit over de <span style=\"background-color: #FFFFCC\">kinderen</span>. </p>
      <br><small>3.2</small>
      <div class=parablock>
        <p class=para>De <span style=\"background-color: #FFFFCC\">kinderen</span> staan sinds 22 mei 2012 onder <span style=\"background-color: #FFEBEB\">toezicht</span> van de GI.</p>
        <p class=para>De <span style=\"background-color: #FFEBEB\">ondertoezichtstelling</span> is laatstelijk, bij de bestreden beschikking, verlengd tot 22 mei 2019.</p>
      </div>
      <br><small>3.3</small>
      <div class=parablock>
        <p class=para>De <span style=\"background-color: #FFFFCC\">kinderen</span> zijn op grond van een daartoe strekkende machtiging sinds 19 september 2017 gedurende dag en nacht uit huis geplaatst. De machtiging is laatstelijk, bij de bestreden beschikking, verlengd tot 22 mei 2019.</p>
        <p class=para>Van 19 september 2017 tot eind oktober 2017 verbleven de <span style=\"background-color: #FFFFCC\">kinderen</span> in de <span style=\"background-color: #FFEBEB\">crisisopvang</span>. Sinds eind oktober 2017 verblijven zij op  instelling  te  plaats  voor observatie en diagnostiek.</p>
      </div>
      <br><small>3.4</small>
      <p class=para>Het contact van de <span style=\"background-color: #FFFFCC\">kinderen</span> met de <span style=\"background-color: #FFFFCC\">moeder</span> is middels een schriftelijke <span style=\"background-color: #FFEBEB\">aanwijzing</span> van 5 juli 2018 als volgt vormgegeven. De <span style=\"background-color: #FFFFCC\">moeder</span> en de <span style=\"background-color: #FFFFCC\">kinderen</span> hebben eenmaal per twee weken contact. Dit contact is de ene keer telefonisch en de andere keer een <span style=\"background-color: #FFEBEB\">begeleid</span> contact van twee uur. Bij beschikking van de <span style=\"background-color: #FFFFCC\">kinderrechter</span> in de rechtbank Noord-Holland (locatie Alkmaar) van 30 augustus 2018 zijn de verzoeken van de vrouw strekkende tot vervallenverklaring van de schriftelijke <span style=\"background-color: #FFEBEB\">aanwijzing</span> van 5 juli 2018 en tot vaststelling van een intensievere contactregeling met de <span style=\"background-color: #FFFFCC\">kinderen</span> afgewezen.</p>
      <br><small>3.5</small>
      <p class=para>Het contact van de <span style=\"background-color: #FFFFCC\">vader</span> met de <span style=\"background-color: #FFFFCC\">kinderen</span> is vormgegeven in een regeling met een cyclus van vier weken. In het eerste weekend verblijven beide <span style=\"background-color: #FFFFCC\">kinderen</span> bij de <span style=\"background-color: #FFFFCC\">vader</span>, in het tweede weekend het ene <span style=\"background-color: #FFFFCC\">kind</span>, in het derde weekend weer beide <span style=\"background-color: #FFFFCC\">kinderen</span> en in het vierde weekend het andere <span style=\"background-color: #FFFFCC\">kind</span>. Wanneer de <span style=\"background-color: #FFFFCC\">kinderen</span> samen bij de <span style=\"background-color: #FFFFCC\">vader</span> zijn, haalt de <span style=\"background-color: #FFFFCC\">vader</span> ze op vrijdag van school en maandagochtend brengt hij de <span style=\"background-color: #FFFFCC\">kinderen</span> naar school. Wanneer één van de <span style=\"background-color: #FFFFCC\">kinderen</span> bij de <span style=\"background-color: #FFFFCC\">vader</span> verblijft, haalt de <span style=\"background-color: #FFFFCC\">vader</span> het betreffende <span style=\"background-color: #FFFFCC\">kind</span> op vrijdag op van school en brengt haar zaterdagavond weer terug naar  instelling . De opvoedondersteuning komt bij de <span style=\"background-color: #FFFFCC\">vader</span> thuis wanneer beide <span style=\"background-color: #FFFFCC\">kinderen</span> bij hem verblijven. De opvoedondersteuning komt dan twee uur op zaterdag of zondag observeren en vragen van de <span style=\"background-color: #FFFFCC\">vader</span> beantwoorden. De <span style=\"background-color: #FFFFCC\">vader</span> woont samen met zijn vriendin  vriendin . </p>
      <h4 class=para-title>
      <br><small>4</small>De omvang van het geschil</h4>
    <br><small>4.1</small>
      <p class=para>Bij de bestreden beschikking is, voor zover thans in hoger beroep van belang, op het daartoe strekkende verzoek van de <span style=\"background-color: #FFEBEB\">GI</span> de machtiging tot <span style=\"background-color: #FFEBEB\">uithuisplaatsing</span> van de <span style=\"background-color: #FFFFCC\">kinderen</span> voor verblijf gedurende dag en nacht in  instelling  en aansluitend in een gezinshuis dan wel een voorziening voor <span style=\"background-color: #FFEBEB\">pleegzorg</span>, verlengd tot 22 mei 2019. </p>
      <br><small>4.2</small>
      <p class=para>De <span style=\"background-color: #FFFFCC\">moeder</span> verzoekt, met vernietiging van de bestreden beschikking in zoverre, primair het verzoek van de <span style=\"background-color: #FFEBEB\">GI</span> tot verlenging van de machtiging tot <span style=\"background-color: #FFEBEB\">uithuisplaatsing</span> van de <span style=\"background-color: #FFFFCC\">kinderen</span> (alsnog) af te wijzen, dan wel toe te wijzen voor de duur van zes maanden, subsidiair een beslissing te nemen die het hof juist acht.</p>
      <br><small>4.3</small>
      <p class=para>De <span style=\"background-color: #FFEBEB\">GI</span> verzoekt de <span style=\"background-color: #FFFFCC\">moeder</span> niet-ontvankelijk te verklaren, althans haar verzoek af te wijzen en de bestreden beschikking te bekrachtigen.</p>
      <h4 class=para-title>
      <br><small>5</small>De motivering van de beslissing</h4>
    <div class=parablock>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=italic>In de zaak met zaaknummer 200.243.286/01:</strong></p>
    </div>
    <br><small>5.1</small>
      <p class=para>Omdat de schriftelijke <span style=\"background-color: #FFEBEB\">aanwijzing</span> die het onderwerp van geschil vormde inmiddels is achterhaald door een nieuwe schriftelijke <span style=\"background-color: #FFEBEB\">aanwijzing</span>, heeft de <span style=\"background-color: #FFFFCC\">moeder</span> het hoger beroep tegen deze bestreden beschikking ingetrokken. De aangevoerde grieven tegen de bestreden beschikking behoeven dan ook niet meer te worden onderzocht. Het hof zal de moeder<?linebreak ?>niet-ontvankelijk verklaren in haar hoger beroep.</p>
      <div class=parablock>
        <p class=para>
          <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=italic>In de zaak met zaaknummer 200.242.981/01:</strong></p>
      </div>
      <br><small>5.2</small>
      <p class=para>Ter beoordeling aan het hof ligt voor of de gronden voor de verlenging van de machtiging tot <span style=\"background-color: #FFEBEB\">uithuisplaatsing</span> van de <span style=\"background-color: #FFFFCC\">kinderen</span>, ten tijde van de bestreden beschikking aanwezig waren en of deze gronden thans (nog) aanwezig zijn. </p>
      <br><small>5.3</small>
      <div class=parablock>
        <p class=para>Ingevolge artikel 1:265b, eerste lid, van het Burgerlijk Wetboek (BW) kan de <span style=\"background-color: #FFFFCC\">kinderrechter</span> de <span style=\"background-color: #FFEBEB\">gecertificeerde instelling</span> als bedoeld in artikel 1.1 van de Jeugdwet, die belast is met de uitvoering van de <span style=\"background-color: #FFEBEB\">ondertoezichtstelling</span>, op haar verzoek machtigen de <span style=\"background-color: #FFFFCC\">minderjarige</span> gedurende dag en nacht uit huis te plaatsen indien dit noodzakelijk is in het belang van de verzorging en opvoeding van de <span style=\"background-color: #FFFFCC\">minderjarige</span> of tot <span style=\"background-color: #FFEBEB\">onderzoek</span> van diens geestelijke of lichamelijke gesteldheid. </p>
        <p class=para>Overeenkomstig artikel 1:265c lid 2 BW kan de <span style=\"background-color: #FFFFCC\">kinderrechter</span> op verzoek van de <span style=\"background-color: #FFEBEB\">gecertificeerde instelling</span> de duur van de machtiging tot <span style=\"background-color: #FFEBEB\">uithuisplaatsing</span> telkens met ten hoogste een jaar verlengen.</p>
      </div>
      <br><small>5.4</small>
      <div class=parablock>
        <p class=para>De <span style=\"background-color: #FFFFCC\">moeder</span> betoogt dat de rechtbank ten onrechte heeft geoordeeld dat de <span style=\"background-color: #FFEBEB\">uithuisplaatsing</span> van de <span style=\"background-color: #FFFFCC\">kinderen</span> in het belang van hun verzorging en opvoeding noodzakelijk is, omdat de <span style=\"background-color: #FFFFCC\">ouders</span>, met name de <span style=\"background-color: #FFFFCC\">moeder</span>, tot nu toe niet in staat zijn gebleken de <span style=\"background-color: #FFFFCC\">kinderen</span> het gevoel te geven dat zij met beide <span style=\"background-color: #FFFFCC\">ouders</span> onbelast contact kunnen hebben. Ten onrechte heeft de rechtbank geoordeeld dat de visie van de <span style=\"background-color: #FFEBEB\">GI</span> dat het perspectief van de <span style=\"background-color: #FFFFCC\">kinderen</span> niet bij <span style=\"background-color: #FFFFCC\">moeder</span> ligt door de rechtbank wordt gedeeld, aldus de <span style=\"background-color: #FFFFCC\">moeder</span>. De <span style=\"background-color: #FFEBEB\">GI</span> heeft de contactmomenten in aantal verminderd zonder te vertellen waarom en de <span style=\"background-color: #FFFFCC\">moeder</span> heeft geen verbeterpunten voor zichzelf aangereikt gekregen. De <span style=\"background-color: #FFEBEB\">GI</span> is bevooroordeeld en breidt het contact tussen de <span style=\"background-color: #FFFFCC\">vader</span> en de <span style=\"background-color: #FFFFCC\">kinderen</span> steeds verder uit. De <span style=\"background-color: #FFEBEB\">uithuisplaatsing</span> is niet meer in het belang van de <span style=\"background-color: #FFFFCC\">kinderen</span>. De oorzaak van de problemen van de <span style=\"background-color: #FFFFCC\">kinderen</span> is de vrije opvatting van de <span style=\"background-color: #FFFFCC\">vader</span> op <span style=\"background-color: #FFEBEB\">seksueel</span> gebied. De <span style=\"background-color: #FFFFCC\">moeder</span> heeft twee aangiftes gedaan tegen de <span style=\"background-color: #FFFFCC\">vader</span> en deze zaken zijn nog in behandeling bij de politie. Uit de verslagen van <span style=\"background-color: #FFEBEB\">psychologische</span> <span style=\"background-color: #FFEBEB\">onderzoeken</span> naar beide <span style=\"background-color: #FFFFCC\">kinderen</span> blijkt dat zij op sociaal-emotioneel gebied beschikken over bovengemiddelde <span style=\"background-color: #FFEBEB\">psychoseksuele</span> kennis. Ook vertonen de <span style=\"background-color: #FFFFCC\">kinderen</span> grensoverschrijdend gedrag en lijkt er sprake te zijn van hechtings- en <span style=\"background-color: #FFEBEB\">loyaliteitsproblematiek</span>. </p>
        <p class=para>De <span style=\"background-color: #FFFFCC\">moeder</span> is gestopt haar zorgen over de verzorging en opvoeding door de <span style=\"background-color: #FFFFCC\">vader</span> met de <span style=\"background-color: #FFFFCC\">kinderen</span> te bespreken. Ook belast zij de <span style=\"background-color: #FFFFCC\">kinderen</span> niet (meer) met volwassenenproblematiek. Zo blijkt uit rapportages van het (begeleide) contact dat de <span style=\"background-color: #FFFFCC\">moeder</span> zich positief uitlaat over de <span style=\"background-color: #FFFFCC\">vader</span> en niet ingaat op indringende vragen van de <span style=\"background-color: #FFFFCC\">kinderen</span>. De <span style=\"background-color: #FFFFCC\">moeder</span> is bereid informatie uit te wisselen met de <span style=\"background-color: #FFFFCC\">vader</span>. Haar contact met de <span style=\"background-color: #FFFFCC\">kinderen</span> kan en moet worden uitgebreid, zodat de <span style=\"background-color: #FFFFCC\">kinderen</span> langzaam worden voorbereid op <span style=\"background-color: #FFEBEB\">terugplaatsing</span> bij de <span style=\"background-color: #FFFFCC\">moeder</span>. Ter zitting heeft de <span style=\"background-color: #FFFFCC\">moeder</span> nog aangegeven dat eventueel zou kunnen worden toegewerkt naar een <span style=\"background-color: #FFFFCC\">co-ouderschapsregeling</span> met de <span style=\"background-color: #FFFFCC\">vader</span>. De <span style=\"background-color: #FFFFCC\">moeder</span> wil graag dat de <span style=\"background-color: #FFEBEB\">communicatie</span> tussen haar en de <span style=\"background-color: #FFFFCC\">vader</span> verbetert en de <span style=\"background-color: #FFEBEB\">GI</span> heeft nooit ingezet op verbetering van de <span style=\"background-color: #FFEBEB\">communicatie</span> tussen de <span style=\"background-color: #FFFFCC\">ouders</span>. Gelet op deze omstandigheden dient de bestreden beschikking te worden vernietigd, aldus de <span style=\"background-color: #FFFFCC\">moeder</span>.</p>
      </div>
      <br><small>5.5</small>
      <div class=parablock>
        <p class=para>De <span style=\"background-color: #FFEBEB\">GI</span> verweert zich als volgt. Sinds 2012 staan de <span style=\"background-color: #FFFFCC\">kinderen</span> onder <span style=\"background-color: #FFEBEB\">toezicht</span>. De <span style=\"background-color: #FFEBEB\">ondertoezichtstelling</span> heeft als doel de <span style=\"background-color: #FFFFCC\">ouders</span> te ondersteunen in de <span style=\"background-color: #FFEBEB\">communicatie</span> en het tot stand brengen van een <span style=\"background-color: #FFFFCC\">zorgregeling</span>. Tevens wordt gewerkt aan het vergroten van de opvoedvaardigheden van de <span style=\"background-color: #FFFFCC\">ouders</span> en in het bijzonder van de vaardigheden van <span style=\"background-color: #FFFFCC\">moeder</span>. Teneinde dit te realiseren heeft de <span style=\"background-color: #FFFFCC\">moeder</span> onder meer ambulante ondersteuning vanuit Parlan ontvangen en is er een gezinsopname van de <span style=\"background-color: #FFFFCC\">moeder</span> en de <span style=\"background-color: #FFFFCC\">kinderen</span> bij De Bascule geweest. In september 2017 heeft de <span style=\"background-color: #FFEBEB\">GI</span> een machtiging tot <span style=\"background-color: #FFEBEB\">uithuisplaatsing</span> verzocht nadat de <span style=\"background-color: #FFFFCC\">moeder</span>, ondanks een schriftelijke <span style=\"background-color: #FFEBEB\">aanwijzing</span> daartoe, niet meewerkte aan de <span style=\"background-color: #FFFFCC\">zorgregeling</span> van de <span style=\"background-color: #FFFFCC\">vader</span> met de <span style=\"background-color: #FFFFCC\">kinderen</span>. Zij werkte hier niet aan mee omdat zij een vermoeden van <span style=\"background-color: #FFEBEB\">seksueel</span> grensoverschrijdend gedrag van de <span style=\"background-color: #FFFFCC\">vader</span> richting de <span style=\"background-color: #FFFFCC\">kinderen</span> had. Om dit vermoeden van <span style=\"background-color: #FFFFCC\">moeder</span> te <span style=\"background-color: #FFEBEB\">onderzoeken</span> heeft Parlan in januari 2018 een <span style=\"background-color: #FFEBEB\">psychoseksueel</span> <span style=\"background-color: #FFEBEB\">onderzoek</span> bij de <span style=\"background-color: #FFFFCC\">kinderen</span> afgenomen, waaruit is geconcludeerd dat de <span style=\"background-color: #FFFFCC\">kinderen</span> bovengemiddelde <span style=\"background-color: #FFEBEB\">psychoseksuele</span> kennis hebben en grensoverschrijdend gedrag vertonen. Er kon niet worden vastgesteld of uitgesloten dat zij deze kennis hebben vanuit eigen ervaringen. Voorts heeft Parlan een diagnostisch <span style=\"background-color: #FFEBEB\">onderzoek</span> gedaan waaruit blijkt dat de <span style=\"background-color: #FFFFCC\">kinderen</span> te maken hebben met hechtings- en <span style=\"background-color: #FFEBEB\">loyaliteitsproblematiek</span> waardoor zij problemen laten zien in hun sociaal- <span style=\"background-color: #FFEBEB\">emotionele</span> <span style=\"background-color: #FFEBEB\">ontwikkeling</span>. De <span style=\"background-color: #FFFFCC\">kinderen</span> hebben een opvoeder nodig die kan aansluiten bij hun specifieke opvoedbehoeften. De <span style=\"background-color: #FFFFCC\">moeder</span> kan lastig omgaan met het gedrag van  <span style=\"background-color: #FFFFCC\">kind</span> B  en heeft problemen met het afstemmen met en aansluiten op de <span style=\"background-color: #FFFFCC\">kinderen</span>. </p>
        <p class=para>Verlenging van de machtiging tot <span style=\"background-color: #FFEBEB\">uithuisplaatsing</span> is noodzakelijk, omdat een neutrale plek de <span style=\"background-color: #FFEBEB\">loyaliteitsproblematiek</span> van de <span style=\"background-color: #FFFFCC\">kinderen</span> kan verminderen en de <span style=\"background-color: #FFFFCC\">kinderen</span> <span style=\"background-color: #FFFFCC\">behoefte</span> hebben aan een stabiele, gestructureerde <span style=\"background-color: #FFF0DD\">omgeving</span> waarin adequaat op hun gedrag en <span style=\"background-color: #FFEBEB\">emoties</span> wordt gereageerd. Ook is  het belangrijk dat de <span style=\"background-color: #FFFFCC\">kinderen</span> behandeling krijgen voor het verwerken van ingrijpende gebeurtenissen en dat zij emotie-regulatiestrategieën en sociale vaardigheden aanleren. Daarvoor is een stabiele en neutrale plek nodig. De bestreden beschikking dient dan ook te worden bekrachtigd, aldus de GI.</p>
      </div>
      <br><small>5.6</small>
      <div class=parablock>
        <p class=para>De <span style=\"background-color: #FFFFCC\">vader</span> heeft in de onder 2.3 genoemde brief en ter zitting in hoger beroep de <span style=\"background-color: #FFEBEB\">beschuldigingen</span> van de <span style=\"background-color: #FFFFCC\">moeder</span> ten aanzien van <span style=\"background-color: #FFEBEB\">seksueel</span> grensoverschrijdend gedrag met klem betwist. Daarbij heeft hij evenals de <span style=\"background-color: #FFEBEB\">GI</span> verwezen naar de bevindingen op basis van de persoonlijkheidsonderzoeken en de <span style=\"background-color: #FFEBEB\">psychoseksuele</span> <span style=\"background-color: #FFEBEB\">onderzoeken</span> die Parlan bij de <span style=\"background-color: #FFFFCC\">kinderen</span> heeft afgenomen. </p>
        <p class=para>De plaatsing van de <span style=\"background-color: #FFFFCC\">kinderen</span> bij  instelling  heeft een positieve weerslag op de <span style=\"background-color: #FFFFCC\">kinderen</span> en zij hebben sinds de <span style=\"background-color: #FFEBEB\">uithuisplaatsing</span> een positieve <span style=\"background-color: #FFEBEB\">ontwikkeling</span> en groei laten zien. De <span style=\"background-color: #FFFFCC\">vader</span> staat ervoor open de <span style=\"background-color: #FFFFCC\">kinderen</span> op termijn bij hem thuis te laten wonen en werkt hieraan met de <span style=\"background-color: #FFEBEB\">GI</span> en  instelling . </p>
      </div>
      <br><small>5.7</small>
      <p class=para>De raad heeft ter zitting in hoger beroep geadviseerd de bestreden beschikking te bekrachtigen. <span style=\"background-color: #FFEBEB\">De raad</span> acht het noodzakelijk dat de machtiging tot <span style=\"background-color: #FFEBEB\">uithuisplaatsing</span> van de <span style=\"background-color: #FFFFCC\">kinderen</span> in stand blijft. Momenteel zitten de <span style=\"background-color: #FFFFCC\">kinderen</span> op hun plaats bij  instelling  en zolang hun perspectief niet duidelijk is, dienen zij daar te blijven. De <span style=\"background-color: #FFFFCC\">moeder</span> is onvoldoende in staat de <span style=\"background-color: #FFFFCC\">kinderen</span> de zorg en opvoeding te bieden die zij nodig hebben. Hierdoor ligt hun perspectief niet langer bij de <span style=\"background-color: #FFFFCC\">moeder</span>, aldus <span style=\"background-color: #FFEBEB\">de raad</span>.</p>
      <br><small>5.8</small>
      <div class=parablock>
        <p class=para>Het hof overweegt als volgt. </p>
        <p class=para>Uit de stukken en uit het verhandelde ter zitting in hoger beroep is het volgende gebleken.  <span style=\"background-color: #FFFFCC\">kind</span> A  en  <span style=\"background-color: #FFFFCC\">kind</span> B  zijn kwetsbare <span style=\"background-color: #FFFFCC\">kinderen</span>. Zij hebben veel meegemaakt door de onrustige situatie voor maar ook na de <span style=\"background-color: #FFFFCC\">scheiding</span> van de <span style=\"background-color: #FFFFCC\">ouders</span> in 2011. Na het uiteengaan hebben de <span style=\"background-color: #FFFFCC\">kinderen</span> een jaar lang geen contact gehad met de <span style=\"background-color: #FFFFCC\">vader</span>. In 2012 is, omdat er zorgen bestonden over de <span style=\"background-color: #FFEBEB\">ontwikkeling</span> van de <span style=\"background-color: #FFFFCC\">kinderen</span> vanwege het <span style=\"background-color: #FFEBEB\">loyaliteitsconflict</span> als gevolg van de strijd tussen de <span style=\"background-color: #FFFFCC\">ouders</span>, een <span style=\"background-color: #FFEBEB\">ondertoezichtstelling</span> uitgesproken. Van 2012 tot 2015 is sprake geweest van een <span style=\"background-color: #FFFFCC\">co-ouderschapsregeling</span> tussen de <span style=\"background-color: #FFFFCC\">ouders</span>. Deze regeling is in augustus 2015 stopgezet in verband met alcoholproblematiek van de <span style=\"background-color: #FFFFCC\">vader</span>. De <span style=\"background-color: #FFFFCC\">kinderen</span> zijn op dat moment bij de <span style=\"background-color: #FFFFCC\">moeder</span> gaan wonen en is een <span style=\"background-color: #FFEBEB\">begeleide</span> contactregeling met de <span style=\"background-color: #FFFFCC\">vader</span> tot stand gekomen. Dit contact is in juli 2016 tijdelijk stopgezet. </p>
        <p class=para>Van oktober 2015 tot oktober 2016 is Ambulante Jeugdhulp bij de <span style=\"background-color: #FFFFCC\">moeder</span> thuis ingezet. Dit is positief afgesloten. Hierna zijn de <span style=\"background-color: #FFFFCC\">moeder</span> en de <span style=\"background-color: #FFFFCC\">kinderen</span> van 29 januari 2017 tot 24 maart 2017 opgenomen geweest bij De Bascule voor een gezinsopname. Uit deze gezinsopname is gebleken dat de <span style=\"background-color: #FFFFCC\">moeder</span> als gevolg van haar eigen problematiek moeite heeft de <span style=\"background-color: #FFFFCC\">kinderen</span> de stabiele opvoeding te geven die zij nodig hebben. Om deze reden is de gezinsopname vroegtijdig stopgezet opdat de <span style=\"background-color: #FFFFCC\">moeder</span> een vervolgbehandeling kon krijgen gericht op haar <span style=\"background-color: #FFEBEB\">emotieregulatie</span>. Na de afsluiting van de gezinsopname bij De Bascule is bij de <span style=\"background-color: #FFFFCC\">moeder</span> thuis <span style=\"background-color: #FFEBEB\">hulpverlening</span> van de Opvoedpoli ingezet. In de zomer van 2017 heeft de <span style=\"background-color: #FFFFCC\">moeder</span> vermoedens gekregen van <span style=\"background-color: #FFEBEB\">seksueel</span> grensoverschrijdend gedrag van de <span style=\"background-color: #FFFFCC\">vader</span> richting de <span style=\"background-color: #FFFFCC\">kinderen</span>, op grond waarvan zij het contact met de <span style=\"background-color: #FFFFCC\">vader</span> heeft stopgezet. Dit ondanks een schriftelijke <span style=\"background-color: #FFEBEB\">aanwijzing</span> waarin zij werd gesommeerd mee te werken aan de <span style=\"background-color: #FFFFCC\">zorgregeling</span>. Op 19 september 2017 zijn de <span style=\"background-color: #FFFFCC\">kinderen</span> <span style=\"background-color: #FFEBEB\">uithuisgeplaatst</span> in een <span style=\"background-color: #FFEBEB\">crisispleeggezin</span>. Op 26 oktober 2017 zijn zij overgeplaatst naar  instelling , waar zij thans nog steeds verblijven.</p>
      </div>
      <br><small>5.9</small>
      <div class=parablock>
        <p class=para>De huidige gedragsproblemen van de <span style=\"background-color: #FFFFCC\">kinderen</span> zijn het gevolg van verschillende omstandigheden. Uit het verslag van het <span style=\"background-color: #FFEBEB\">psychologisch</span> <span style=\"background-color: #FFEBEB\">onderzoek</span> van Parlan van eind januari 2018 (productie 6 bij het beroepschrift in de zaak met zaaknummer 200.242.981/01; hierna: het <span style=\"background-color: #FFEBEB\">psychologisch</span> <span style=\"background-color: #FFEBEB\">onderzoek</span> van Parlan) blijkt het volgende.</p>
        <p class=para>
           <span style=\"background-color: #FFFFCC\">kind</span> B  had als baby veel buikpijn en huilde daarom veel. Zij is uiteindelijk gediagnosticeerd met lactose-intolerantie. Deze moeizame start is waarschijnlijk van invloed geweest op de basale hechting met de <span style=\"background-color: #FFFFCC\">ouders</span>. Toen  <span style=\"background-color: #FFFFCC\">kind</span> B  vier jaar oud was, is zij naar speciaal basisonderwijs gegaan, omdat het op het reguliere onderwijs niet goed met haar ging. Vanwege gedragsproblemen thuis is  <span style=\"background-color: #FFFFCC\">kind</span> B  van november 2015 tot februari 2016 opgenomen geweest op de <span style=\"background-color: #FFFFCC\">kinderdagkliniek</span> van Triversum, alwaar zij is gediagnosticeerd met ADHD. Medicatie (Dexamfetamine) maakt haar rustiger en minder <span style=\"background-color: #FFEBEB\">boos</span>. Sinds haar verblijf op  instelling  is zij samen met een ander <span style=\"background-color: #FFFFCC\">kind</span> een keer weggelopen.  <span style=\"background-color: #FFFFCC\">kind</span> B  heeft hechtings- en <span style=\"background-color: #FFEBEB\">loyaliteitsproblematiek</span> als gevolg van belasting met volwassenproblematiek door de <span style=\"background-color: #FFFFCC\">ouders</span>. Voor  <span style=\"background-color: #FFFFCC\">kind</span> B  is het noodzakelijk om vanuit haar <span style=\"background-color: #FFF0DD\">omgeving</span> structuur, duidelijkheid en begrenzing aangeboden te krijgen. Daarbij heeft zij veel ondersteuning nodig bij het reguleren van haar <span style=\"background-color: #FFEBEB\">emoties</span>. </p>
        <p class=para>
           <span style=\"background-color: #FFFFCC\">kind</span> A  is met zesentwintig weken te vroeg geboren, waardoor zij veel ziekenhuisopnames heeft meegemaakt in haar eerste levensjaren. Dit heeft mogelijk invloed gehad op haar basale hechting.  <span style=\"background-color: #FFFFCC\">kind</span> A  heeft last van een negatief zelfbeeld en weet niet goed wanneer zij haar hart mag en kan luchten.  <span style=\"background-color: #FFFFCC\">kind</span> A  heeft, mede door een verleden waarin zij gepest werd, moeite met contact maken met leeftijdsgenoten en is daarom op de Kidsclub gegaan. </p>
        <p class=para>
           <span style=\"background-color: #FFFFCC\">kind</span> A  lijkt zich veel zorgen te maken over de <span style=\"background-color: #FFFFCC\">moeder</span> en uit zich enkel positief over de <span style=\"background-color: #FFFFCC\">moeder</span> en is erg loyaal aan haar. Over de <span style=\"background-color: #FFFFCC\">vader</span> kan  <span style=\"background-color: #FFFFCC\">kind</span> A  zich wisselender en negatief uiten; zij weet niet goed wat zij aan hem heeft. Wel ziet men tijdens de contactmomenten dat  <span style=\"background-color: #FFFFCC\">kind</span> A  en de <span style=\"background-color: #FFFFCC\">vader</span> goed op elkaar reageren en blij zijn elkaar te zien.  <span style=\"background-color: #FFFFCC\">kind</span> A  is gebaat bij een <span style=\"background-color: #FFEBEB\">emotioneel</span> stabiele <span style=\"background-color: #FFEBEB\">begeleidingsfiguur</span>, zodat zij <span style=\"background-color: #FFEBEB\">emotioneel</span> minder wordt belast en zij zich op affectief niveau, zelfstandigheid en individualiteit kan <span style=\"background-color: #FFEBEB\">ontwikkelen</span>. </p>
      </div>
      <br><small>5.10</small>
      <p class=para>Het hof is gelet op al hetgeen hiervoor is overwogen van oordeel dat de gronden voor de <span style=\"background-color: #FFEBEB\">uithuisplaatsing</span> van de <span style=\"background-color: #FFFFCC\">kinderen</span> ten tijde van de bestreden beschikking aanwezig waren en thans nog aanwezig zijn. Uit het voorgaande volgt dat de <span style=\"background-color: #FFFFCC\">kinderen</span> door eigen problematiek kwetsbaar zijn en te maken hebben gehad met een onvoorspelbare thuissituatie door de problemen tussen de <span style=\"background-color: #FFFFCC\">ouders</span> en de problematiek van de <span style=\"background-color: #FFFFCC\">ouders</span> zelf. De <span style=\"background-color: #FFFFCC\">moeder</span> kan de belangen van de <span style=\"background-color: #FFFFCC\">kinderen</span> niet voorop te stellen, zelfs niet wanneer de <span style=\"background-color: #FFEBEB\">GI</span> haar daar expliciet op wijst door middel van een schriftelijke <span style=\"background-color: #FFEBEB\">aanwijzing</span>. Zo is zij op 10 oktober 2018 ondanks een schriftelijke <span style=\"background-color: #FFEBEB\">aanwijzing</span> van 9 oktober 2018 daartoe, toch naar een afspraak van de <span style=\"background-color: #FFFFCC\">kinderen</span> bij de GGD gekomen, terwijl de <span style=\"background-color: #FFFFCC\">vader</span> de <span style=\"background-color: #FFFFCC\">kinderen</span> daar zou <span style=\"background-color: #FFEBEB\">begeleiden</span>. Dit zorgde voor veel <span style=\"background-color: #FFEBEB\">spanning</span> bij de <span style=\"background-color: #FFFFCC\">kinderen</span>. De <span style=\"background-color: #FFFFCC\">kinderen</span> hebben opvoeders nodig die kunnen aansluiten bij hun specifieke opvoedbehoeften, zodat zij zich optimaal kunnen <span style=\"background-color: #FFEBEB\">ontwikkelen</span>. Ten tijde van de bestreden beschikking maar ook op dit moment is gebleken dat de <span style=\"background-color: #FFFFCC\">moeder</span> onvoldoende in staat is de <span style=\"background-color: #FFFFCC\">kinderen</span> een ‘opvoedersplus’ <span style=\"background-color: #FFF0DD\">omgeving</span> te bieden die de <span style=\"background-color: #FFFFCC\">kinderen</span> nodig hebben. Op verschillende manieren is de <span style=\"background-color: #FFFFCC\">moeder</span> hulp aangeboden, echter zonder afdoende resultaat. Of de <span style=\"background-color: #FFFFCC\">vader</span> hiertoe in staat is, wordt nog onderzocht. Om deze reden is het hof met de <span style=\"background-color: #FFEBEB\">GI</span> en <span style=\"background-color: #FFEBEB\">de raad</span> van oordeel dat het in het belang van de verzorging en opvoeding van de <span style=\"background-color: #FFFFCC\">kinderen</span> noodzakelijk is de <span style=\"background-color: #FFFFCC\">kinderen</span> gedurende dag en nacht uit huis te plaatsen. Het hof zal de bestreden beschikking bekrachtigen.</p>
      <br><small>5.11</small>
      <p class=para>Dit leidt tot de volgende beslissing.</p>
      <h4 class=para-title>
      <br><small>6</small>De beslissing </h4>
    <div class=parablock>
      <p class=para>Het hof:</p>
    </div>
    <div class=parablock>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=underline>in de zaak met zaaknummer 200.243.286/01:</strong></p>
    </div>
    <div class=parablock>
      <p class=para>verklaart de <span style=\"background-color: #FFFFCC\">moeder</span> niet-ontvankelijk in haar verzoek;</p>
    </div>
    <div class=parablock>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=underline>in de zaak met zaaknummer 200.242.981/01:</strong></p>
    </div>
    <div class=parablock>
      <p class=para>bekrachtigt de beschikking waarvan beroep, voor zover aan het oordeel van het hof onderworpen.</p>
    </div>
    <div class=parablock>
      <p class=para>Deze beschikking is gegeven door mr. H.A. van den Berg, mr. J. Kok en <?linebreak ?>mr. W.K. van Duren, in tegenwoordigheid van mr. W.J. Boon als griffier en is op <?linebreak ?>12 maart 2019 in het openbaar uitgesproken door de oudste raadsheer.</p>
    </div>
  
<nav class=references><a style="color: #008000; text-decoration: underline; font-weight: bold; " href=http://deeplink.rechtspraak.nl/uitspraak?id=ECLI:NL:GHAMS:2019:859 target=_blank>Bron: Rechtspraak.nl ECLI:NL:GHAMS:2019:859</a></nav></article>