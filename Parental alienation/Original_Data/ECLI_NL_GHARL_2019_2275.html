<article class=article><dl class=ecli_info>
<h3><strong>Inhoudsindicatie</strong></h3>
      Poging tot doodslag. Overweging hof over de strafmaat en de afweging tussen de verschillende strafdoelen.
    <dt>Instantie</dt>
<dd>Gerechtshof Arnhem-Leeuwarden</dd>
<dt>Uitspraakdatum</dt>
<dd>2019-03-13</dd>
<dt>Publicatiedatum</dt>
<dd>2019-03-15</dd>
<dt>Zaaknummer</dt>
<dd>21-005886-18</dd>
<dt>Procedure</dt>
<dd>Hoger beroep</dd>
<dt>Rechtsgebied</dt>
<dd>Strafrecht</dd>
<dt>Vindplaatsen</dt>
<dd>Rechtspraak.nl</dd>
</dl>
<h3><strong>Uitspraak</strong></h3>
  <p class=para>Afdeling strafrecht</p>
  <div class=parablock>
    <p class=para>Parketnummer:	21-005886-18 </p>
    <p class=para>Uitspraak d.d.:	13 maart 2019</p>
    <p class=para>TEGENSPRAAK</p>
  </div>
  
    <h4 class=para-title>Verkort arrest van de meervoudige kamer voor strafzaken</h4>
    <p class=para>gewezen op het hoger beroep, ingesteld tegen het vonnis van de rechtbank Midden-Nederland van 26 oktober 2018 met parketnummer 16-659391-18 in de strafzaak tegen</p>
    <h4 class=para-title>
       verdachte  ,</h4>
    <div class=parablock>
      <p class=para>geboren te  geboorteplaats  op  geboortedag  1999,</p>
      <p class=para>wonende te  woonplaats  .</p>
    </div>
    <h4 class=para-title>Het hoger beroep</h4>
    <div class=parablock>
      <p class=para>De verdachte heeft tegen het hiervoor genoemde vonnis hoger beroep ingesteld.</p>
    </div>
    <h4 class=para-title>Onderzoek van de zaak</h4>
    <div class=parablock>
      <p class=para>Dit arrest is gewezen naar aanleiding van het <span style=\"background-color: #FFEBEB\">onderzoek</span> op de terechtzitting van het hof van 27 februari 2019 en, overeenkomstig het bepaalde bij artikel 422 van het Wetboek van Strafvordering, het <span style=\"background-color: #FFEBEB\">onderzoek</span> op de terechtzitting in eerste aanleg.</p>
      <p class=para>Het hof heeft kennisgenomen van de vordering van de advocaat-generaal. Deze vordering is na voorlezing aan het hof overgelegd. Het hof heeft voorts kennis genomen van hetgeen door verdachte en zijn raadsvrouw, mr. D.I.A. Schröder, naar voren is gebracht.</p>
    </div>
    <h4 class=para-title>Het vonnis waarvan beroep</h4>
    <div class=parablock>
      <p class=para>Het hof zal het vonnis waarvan beroep vernietigen omdat het tot een andere strafoplegging komt en daarom opnieuw rechtdoen.</p>
    </div>
    <h4 class=para-title>De tenlastelegging</h4>
    <div class=parablock>
      <p class=para>Aan verdachte is -na wijziging van de tenlastelegging ter terechtzitting in eerste aanleg- tenlastegelegd dat:</p>
    </div>
    <div class=parablock>
      <p class=para>1:<?linebreak ?>hij op of omstreeks 2 juni 2018 te Vinkeveen, gemeente De Ronde Venen, en/of Abcoude, althans in Nederland, opzettelijk  slachtoffer  wederrechtelijk van de vrijheid heeft beroofd en/of beroofd gehouden, immers heeft/is hij, verdachte, toen daar opzettelijk wederrechtelijk </p>
    </div>
    <p class=para>- die  slachtoffer  vast gepakt en/of (vervolgens) in zijn, verdachtes auto geduwd en/of </p>
    <p class=para>- die  slachtoffer  bij de keel vastgehouden/vastgepakt en/of </p>
    <p class=para>- op die  slachtoffer  is gaan zitten en/of </p>
    <p class=para>- die  slachtoffer  vast gehouden en/of </p>
    <p class=para>- de portieren van zijn auto op slot gedaan en/of (vervolgens) met die auto gaan rijden;</p>
    <p class=para>2 primair:<?linebreak ?>hij op of omstreeks 2 juni 2018 te Vinkeveen, gemeente De Ronde Venen, althans in het arrondissement Midden-Nederland, ter uitvoering van het door verdachte voorgenomen misdrijf om opzettelijk  slachtoffer  van het leven te beroven, met dat opzet </p>
    <p class=para>- die  slachtoffer  in zijn, verdachtes, auto heeft geduwd en/of </p>
    <p class=para>- die  slachtoffer  meermalen, althans éénmaal bij de keel heeft gegrepen en/of gepakt en/of (vervolgens) in de keel heeft geknepen en/of </p>
    <p class=para>- de keel van die  slachtoffer  dicht heeft geknepen en/of gehouden en/of </p>
    <p class=para>- zijn, verdachtes hand voor de neus en/of mond van die  slachtoffer  heeft gehouden en/of (vervolgens) de neus en/of mond van die  slachtoffer  dicht heeft gedrukt en/of gehouden, ten gevolge waarvan die  slachtoffer  werd <span style=\"background-color: #FFEBEB\">belemmerd</span> om adem te halen, zijnde de uitvoering van dat voorgenomen misdrijf niet voltooid;</p>
    <p class=para>2 subsidiair:<?linebreak ?>hij op of omstreeks 2 juni 2018 te Vinkeveen, gemeente De Ronde Venen,, althans in het arrondissement Midden-Nederland, ter uitvoering van het door verdachte voorgenomen misdrijf om aan  slachtoffer  opzettelijk zwaar lichamelijk letsel toe te brengen, met dat opzet beroven, met dat opzet </p>
    <p class=para>- die  slachtoffer  in zijn, verdachtes, auto heeft geduwd en/of </p>
    <p class=para>- die  slachtoffer  meermalen, althans éénmaal bij de keel heeft gegrepen en/of gepakt en/of (vervolgens) in de keel heeft geknepen en/of </p>
    <p class=para>- de keel van die  slachtoffer  dicht heeft geknepen en/of gehouden en/of </p>
    <p class=para>- zijn, verdachtes hand voor de neus en/of mond van die  slachtoffer  heeft gehouden en/of (vervolgens) de neus en/of mond van die  slachtoffer  dicht heeft gedrukt en/of gehouden, ten gevolge waarvan die  slachtoffer  werd <span style=\"background-color: #FFEBEB\">belemmerd</span> om adem te halen, zijnde de uitvoering van dat voorgenomen misdrijf niet voltooid;</p>
    <p class=para>2 <?linebreak ?>meer subsidiair:<?linebreak ?>hij op of omstreeks 2 juni 2018 te Vinkeveen, gemeente De Ronde Venen,, althans in het arrondissement Midden-Nederland, opzettelijk <span style=\"background-color: #FFEBEB\">mishandelend</span>, </p>
    <p class=para>- die  slachtoffer  in zijn, verdachtes, auto heeft geduwden/of </p>
    <p class=para>- die  slachtoffer  met een knie in een stoel van die auto heeft gedrukt en/of </p>
    <p class=para>- die  slachtoffer  meermalen, althans éénmaal bij de keel heeft gegrepen en/of gepakt en/of (vervolgens) in de keel heeft geknepen en/of </p>
    <p class=para>- de keel van die  slachtoffer  dicht heeft geknepen en/of gehouden en/of </p>
    <p class=para>- zijn, verdachtes hand voor de neus en/of mond van die  slachtoffer  heeft gehouden en/of (vervolgens) de neus en/of mond van die  slachtoffer  dicht heeft gedrukt en/of gehouden, ten gevolge waarvan die  slachtoffer  werd <span style=\"background-color: #FFEBEB\">belemmerd</span> om adem te halen, waardoor voornoemde  slachtoffer  letsel heeft bekomen en/of pijn heeft ondervonden;</p>
    <div class=parablock>
      <p class=para>3:<?linebreak ?>hij op of omstreeks 2 juni 2018 te Vinkeveen, gemeente De Ronde Venen,, althans in het arrondissement Midden-Nederland,  slachtoffer  heeft <span style=\"background-color: #FFEBEB\">bedreigd</span> met enig misdrijf tegen het leven gericht, althans met zware <span style=\"background-color: #FFEBEB\">mishandeling</span>, immers heeft verdachte opzettelijk voornoemde  slachtoffer  dreigend de woorden toegevoegd: jij verdient het niet om te leven, jij moet dood en/of wij gaan ons nu doodrijden, althans woorden van gelijke dreigende aard of strekking.</p>
    </div>
    <div class=parablock>
      <p class=para>Indien in de tenlastelegging taal- en/of schrijffouten voorkomen, zijn deze verbeterd. De verdachte is daardoor niet geschaad in de verdediging.</p>
    </div>
    <h4 class=para-title>Overweging met betrekking tot het bewijs van het onder 2 ten laste gelegde</h4>
    <div class=parablock>
      <p class=para>De raadsvrouw heeft vrijspraak van het onder 2 primair ten laste gelegde bepleit. Daartoe heeft zij, kort gezegd, aangevoerd dat verdachte geen opzet, ook niet in voorwaardelijke zin, had op het overlijden van aangeefster.</p>
    </div>
    <div class=parablock>
      <p class=para>Het hof is van oordeel dat het door verdachte gevoerde verweer strekkende tot vrijspraak van het tenlastegelegde wordt weerlegd door de gebezigde bewijsmiddelen, zoals deze later in de eventueel op te maken aanvulling op dit arrest zullen worden opgenomen. Het hof heeft geen reden om aan de juistheid en betrouwbaarheid van de inhoud van die bewijsmiddelen te twijfelen.</p>
    </div>
    <div class=parablock>
      <p class=para>Het hof overweegt daartoe het volgende.</p>
    </div>
    <div class=parablock>
      <p class=para>Aangeefster heeft verklaard dat verdachte haar met kracht bij de keel greep en zijn andere hand voor haar mond deed. Zij moest zich concentreren op haar ademhalen, wat heel moeilijk ging. Ze hoorde verdachte zeggen dat ze dood moest. Ze voelde dat verdachte haar bij de keel vast bleef houden, dat verdachte zijn andere hand weer voor haar mond en neus deed en dat de verstikking steeds erger werd. Op een gegeven moment voelde ze dat ze geen adem meer kreeg en dat haar voeten en armen slap werden. Op dat moment werd het haar zwart voor de ogen. Daarna liet verdachte haar los. Aangeefster stapte uit en werd licht in haar hoofd. Ze kreeg het gevoel dat ze moest spugen, kreeg kokhals neigingen en moest hoesten. Ze had ongelofelijke hoofdpijn en voelde alleen maar druk in haar hoofd.</p>
    </div>
    <div class=parablock>
      <p class=para>Bij aangeefster is geconstateerd dat haar beide ogen bloeddoorlopen waren. In haar hals had ze links vingerafdrukken en rechts een duimafdruk. Haar strottenhoofd was vermoedelijk gekneusd.</p>
    </div>
    <div class=parablock>
      <p class=para>Verdachte heeft onder meer verklaard dat hij aangeefster bij de keel heeft gegrepen en dat hij zag dat aangeefster geen lucht kreeg omdat ze probeerde te gillen, maar dat niet kon.</p>
    </div>
    <div class=parablock>
      <p class=para>Het hof stelt op grond van het voorgaande vast dat verdachte aangeefster gedurende enige tijd met kracht bij de keel heeft vastgegrepen en dat hij zijn hand voor haar mond en neus heeft gehouden, waardoor aangeefster geen lucht meer kreeg.</p>
    </div>
    <div class=parablock>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=italic>Voorwaardelijk opzet</strong></p>
      <p class=para>Het hof stelt voorop dat voorwaardelijk opzet op een bepaald gevolg – zoals hier de dood – aanwezig is indien de verdachte zich willens en wetens heeft blootgesteld aan de aanmerkelijke kans dat dit gevolg zal intreden.</p>
    </div>
    <div class=parablock>
      <p class=para>Voor de vaststelling dat de verdachte zich willens en wetens heeft blootgesteld aan zo’n kans is niet alleen vereist dat de verdachte wetenschap heeft van de aanmerkelijke kans dat het gevolg zal intreden, maar ook dat hij die kans ten tijde van de gedraging bewust heeft aanvaard (op de koop toe heeft genomen).</p>
    </div>
    <div class=parablock>
      <p class=para>Het is een feit van algemene bekendheid dat uitoefening van samendrukkend geweld op de hals fataal kan verlopen. Dergelijk handelen leidt tot adembelemmering en door het tevens beknellen van de zich in de hals bevindende aders en slagaders bestaat ook het gevaar van afsluiting van de bloedtoevoer. Beide gevolgen kunnen eenvoudig tot een fatale uitkomst leiden als het geweld enige tijd wordt uitgeoefend. </p>
    </div>
    <div class=parablock>
      <p class=para>Gelet op deze ervaringsregels is het hof van oordeel dat er een aanmerkelijke kans bestond dat het slachtoffer door het uit de bewijsmiddelen blijkende handelen van verdachte het leven zou verliezen en dat verdachte van die kans weet heeft gehad.</p>
    </div>
    <div class=parablock>
      <p class=para>Het hof is van oordeel dat de gedragingen van verdachte in samenhang bezien met de door hem geuite bewoordingen, naar hun uiterlijke verschijningsvorm kunnen worden aangemerkt als zozeer op de dood gericht te zijn dat het, behoudens <span style=\"background-color: #FFEBEB\">aanwijzingen</span> voor het tegendeel, niet anders kan zijn geweest dan dat verdachte de aanmerkelijke kans op dat gevolg ook bewust heeft aanvaard. Van dergelijke <span style=\"background-color: #FFEBEB\">aanwijzingen</span> is het hof niet gebleken.</p>
    </div>
    <div class=parablock>
      <p class=para>Het hof acht het onder 2 primair ten laste gelegde wettig en overtuigend bewezen.</p>
    </div>
    <h4 class=para-title>Bewezenverklaring</h4>
    <div class=parablock>
      <p class=para>Door wettige bewijsmiddelen, waarbij de inhoud van elk bewijsmiddel -ook in onderdelen- slechts wordt gebezigd tot het bewijs van dat tenlastegelegde feit waarop het blijkens de inhoud kennelijk betrekking heeft, en waarin zijn vervat de redengevende feiten en omstandigheden waarop de bewezenverklaring steunt, acht het hof wettig en overtuigend bewezen dat verdachte het onder 1, 2 primair en 3 tenlastegelegde heeft begaan, met dien verstande, dat:</p>
    </div>
    <div class=parablock>
      <p class=para>1:<?linebreak ?>hij op <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=strike-through>of omstreeks</strong> 2 juni 2018 te Vinkeveen, <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=strike-through>gemeente De Ronde Venen, en/of Abcoude, althans in Nederland,</strong> opzettelijk  slachtoffer  wederrechtelijk van de vrijheid heeft beroofd en<strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=strike-through>/of</strong> beroofd gehouden, immers heeft/is hij, verdachte, toen daar opzettelijk wederrechtelijk </p>
    </div>
    <p class=para>- die  slachtoffer  vast gepakt en<strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=strike-through>/of </strong>(vervolgens<strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=strike-through>)</strong> in zijn, verdachtes auto geduwd en<strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=strike-through>/of </strong></p>
    <p class=para>
      <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=strike-through>- die  slachtoffer  bij de keel vastgehouden/vastgepakt en/of </strong></p>
    <p class=para>
      <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=strike-through>- op die  slachtoffer  is gaan zitten en/of </strong></p>
    <p class=para>
      <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=strike-through>- die  slachtoffer  vast gehouden en/of </strong></p>
    <p class=para>- de portieren van zijn auto op slot gedaan en<strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=strike-through>/of (</strong>vervolgens<strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=strike-through>)</strong> met die auto gaan rijden;</p>
    <p class=para>2 primair:<?linebreak ?>hij op <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=strike-through>of omstreeks</strong> 2 juni 2018 te Vinkeveen, <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=strike-through>gemeente De Ronde Venen, althans in het arrondissement Midden-Nederland,</strong> ter uitvoering van het door verdachte voorgenomen misdrijf om opzettelijk  slachtoffer  van het leven te beroven, met dat opzet </p>
    <p class=para>- die  slachtoffer  in zijn, verdachtes, auto heeft geduwd en<strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=strike-through>/of </strong></p>
    <p class=para>- die  slachtoffer  <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=strike-through>meermalen, althans éénmaal</strong> bij de keel heeft gegrepen en<strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=strike-through>/of gepakt en/of (</strong>vervolgens<strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=strike-through>)</strong> in de keel heeft geknepen en<strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=strike-through>/of </strong></p>
    <p class=para>- de keel van die  slachtoffer  dicht heeft geknepen en<strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=strike-through>/of</strong> gehouden en<strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=strike-through>/of </strong></p>
    <p class=para>- zijn, verdachtes hand voor de neus en<strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=strike-through>/of</strong> mond van die  slachtoffer  heeft gehouden en<strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=strike-through>/of (vervolgens)</strong> de neus en<strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=strike-through>/of</strong> mond van die  slachtoffer  dicht heeft gedrukt en<strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=strike-through>/of</strong> gehouden, ten gevolge waarvan die  slachtoffer  werd <span style=\"background-color: #FFEBEB\">belemmerd</span> om adem te halen, zijnde de uitvoering van dat voorgenomen misdrijf niet voltooid;</p>
    <div class=parablock>
      <p class=para>3:<?linebreak ?>hij op <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=strike-through>of omstreeks</strong> 2 juni 2018 te Vinkeveen, <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=strike-through>gemeente De Ronde Venen, althans in het arrondissement Midden-Nederland,</strong>  slachtoffer  heeft <span style=\"background-color: #FFEBEB\">bedreigd</span> met enig misdrijf tegen het leven gericht, <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=strike-through>althans met zware <span style=\"background-color: #FFEBEB\">mishandeling</span>,</strong> immers heeft verdachte opzettelijk voornoemde  slachtoffer  dreigend de woorden toegevoegd: jij verdient het niet om te leven, jij moet dood <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=strike-through>en/of wij gaan ons nu doodrijden, althans woorden van gelijke dreigende aard of strekking</strong>.</p>
    </div>
    <div class=parablock>
      <p class=para>Het hof acht niet bewezen hetgeen verdachte meer of anders is tenlastegelegd dan hierboven is bewezenverklaard, zodat deze daarvan behoort te worden vrijgesproken.</p>
    </div>
    <h4 class=para-title>Strafbaarheid van het bewezenverklaarde</h4>
    <div class=parablock>
      <p class=para>Het onder 1 bewezen verklaarde levert op:</p>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>opzettelijk iemand wederrechtelijk van de vrijheid beroven en beroofd houden.</strong></p>
    </div>
    <div class=parablock>
      <p class=para>Het onder 2 primair bewezen verklaarde levert op:</p>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>poging tot doodslag.</strong></p>
    </div>
    <div class=parablock>
      <p class=para>Het onder 3 bewezen verklaarde levert op:</p>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>bedreiging met enig misdrijf tegen het leven gericht.</strong></p>
    </div>
    <h4 class=para-title>Strafbaarheid van de verdachte</h4>
    <div class=parablock>
      <p class=para>Het hof overweegt dat uit het <span style=\"background-color: #FFEBEB\">psychologisch</span> <span style=\"background-color: #FFEBEB\">onderzoek</span> Pro Justitia van 24 juli 2018, opgemaakt door R. Bout, volgt dat verdachte in verminderde mate toerekeningsvatbaar wordt geacht. Op grond hiervan is het hof van oordeel dat het bewezenverklaarde in verminderde mate aan verdachte kan worden toegerekend. </p>
    </div>
    <div class=parablock>
      <p class=para>Verdachte is voor het overige strafbaar aangezien geen omstandigheid is gebleken of aannemelijk geworden die verdachte niet strafbaar zou doen zijn.</p>
    </div>
    <h4 class=para-title>Oplegging van straf en/of maatregel</h4>
    <div class=parablock>
      <p class=para>De meervoudige kamer in de rechtbank Midden-Nederland heeft verdachte voor het in eerste aanleg bewezen verklaarde veroordeeld tot een gevangenisstraf van twaalf maanden, waarvan zes maanden voorwaardelijk, met aftrek van de tijd die verdachte in voorlopige hechtenis heeft doorgebracht. Aan het voorwaardelijke strafdeel heeft de rechtbank - als bijzondere voorwaarden - een meldplicht, een behandelverplichting, een <span style=\"background-color: #FFEBEB\">contactverbod</span> en een locatieverbod gekoppeld.</p>
    </div>
    <div class=parablock>
      <p class=para>De advocaat-generaal heeft gevorderd dat verdachte wordt veroordeeld tot een voorwaardelijke gevangenisstraf van 12 maanden, met een proeftijd van drie jaren, en een taakstraf van 240 uren, indien niet naar behoren verricht te vervangen door 120 dagen hechtenis. Aan de voorwaardelijke gevangenisstraf dienen de in eerste aanleg opgelegde bijzondere voorwaarden gekoppeld te worden met daarnaast een cannabisverbod met urinecontroles. Daarnaast heeft de advocaat-generaal gevorderd dat de bijzondere voorwaarden dadelijk uitvoerbaar worden verklaard.</p>
    </div>
    <div class=parablock>
      <p class=para>De raadsvrouw heeft verzocht geen onvoorwaardelijke gevangenisstraf op te leggen. Zij heeft daartoe onder meer aangevoerd dat het gelet op de persoonlijke omstandigheden van verdachte niet passend is en contraproductief zal zijn. Daarnaast heeft verdachte oprecht spijt en zet hij zich in om herhaling te voorkomen.</p>
    </div>
    <div class=parablock>
      <p class=para>De hierna te melden strafoplegging is in overeenstemming met de aard en de ernst van het bewezenverklaarde en de omstandigheden waaronder dit is begaan, mede gelet op de persoon van verdachte, zoals van een en ander bij het <span style=\"background-color: #FFEBEB\">onderzoek</span> ter terechtzitting is gebleken.</p>
    </div>
    <div class=parablock>
      <p class=para>Verdachte heeft zich schuldig gemaakt aan <span style=\"background-color: #FFEBEB\">ernstige</span> strafbare feiten die op het slachtoffer een grote impact hebben gehad. Dit blijkt ook uit de verklaringen die aangeefster op de zittingen van de rechtbank en het hof heeft afgelegd. Naast de pijn en de shock van de dagen na de bewuste avond, zoals aangeefster het heeft beschreven, ondervindt zij nu nog steeds de gevolgen van wat er is gebeurd. Zo is zij nog steeds angstig en heeft zij slaapproblemen. Het hof overweegt dat bij dit soort feiten in beginsel zonder meer een onvoorwaardelijke gevangenisstraf passend is.</p>
    </div>
    <div class=parablock>
      <p class=para>Het hof overweegt echter ook dat bij het bepalen van de strafmaat verschillende belangen een rol spelen, waarbij enerzijds recht moet worden gedaan aan de ernst van het feit en de gevolgen daarvan voor het slachtoffer, en anderzijds rekening moet worden gehouden met onder andere de persoon van de verdachte en het belang dat de maatschappij heeft bij een afdoening die voorkomt dat verdachte opnieuw de fout in gaat.</p>
    </div>
    <div class=parablock>
      <p class=para>Het hof overweegt in dit verband dat uit het <span style=\"background-color: #FFEBEB\">psychologisch</span> <span style=\"background-color: #FFEBEB\">onderzoek</span> Pro Justitia van 24 juli 2018 volgt dat verdachte in de aanloop naar het ten laste gelegde twee belangrijke en slepende gebeurtenissen heeft meegemaakt, te weten de <span style=\"background-color: #FFFFCC\">scheiding</span> van zijn <span style=\"background-color: #FFFFCC\">ouders</span> en relatieproblemen met aangeefster. Hierdoor <span style=\"background-color: #FFEBEB\">ontwikkelde</span> verdachte een depressie, die gekenmerkt werd door een sombere stemming, piekeren, slaapproblemen, een lage zelfwaardering en vermoeidheid. Op de dag van het ten laste gelegde kwamen de negatieve gevoelens tot uiting. Zoals hiervoor overwogen is het hof op grond van deze rapportage van oordeel dat het bewezenverklaarde in verminderde mate aan verdachte kan worden toegerekend.</p>
    </div>
    <div class=parablock>
      <p class=para>Daarnaast heeft het hof gelet op het verslag van 11 februari 2019, van W. Goenee, klinisch <span style=\"background-color: #FFEBEB\">psycholoog</span> bij Inforsa. Uit dit verslag komt naar voren dat verdachte op 8 augustus 2018 is begonnen met therapie, die wekelijks plaatsvindt. Daarbij wordt gewerkt aan de depressie en het lage zelfbeeld van verdachte, het leren omgaan en uiten van gevoelens en <span style=\"background-color: #FFEBEB\">agressie</span> regulatie therapie. Ook is er aandacht voor de <span style=\"background-color: #FFEBEB\">spanningen</span> die veroorzaakt worden door de thuissituatie van verdachte en is er aandacht voor het middelengebruik van verdachte, waarbij opgemerkt wordt dat verdachte, op een uitglijder na, sinds 1 januari 2019 gestopt is met cannabisgebruik. Daarnaast is besproken hoe het delict heeft kunnen plaatsvinden en wat er nodig is om dit in de toekomst te kunnen voorkomen.</p>
    </div>
    <div class=parablock>
      <p class=para>Ter zitting van het hof heeft W. Goenee een toelichting gegeven op dit verslag en op de behandeling van verdachte. Zij heeft verklaard, zakelijk weergegeven, dat verdachte zich openstelt, dat hij veel spijt heeft van wat er is gebeurd en dat hij haar heeft gevraagd hoe het kan dat hij dit gedaan heeft. Door een eventuele detentie zou de depressie weer terug kunnen komen en de motivatie van verdachte om zijn behandeling voort te zetten en zich daarvoor in te zetten zou daar onder kunnen lijden. Mede daarom acht zij een detentie <span style=\"background-color: #FFEBEB\">onwenselijk</span>.</p>
    </div>
    <div class=parablock>
      <p class=para>Verdachte heeft ter zitting van het hof verklaard dat hij spijt heeft, dat hij beseft dat het voor het slachtoffer verschrikkelijk is geweest en dat hij begrijpt zij nu nog steeds last kan hebben van wat er is gebeurd. Hij denkt dat wat hij thuis heeft meegemaakt heeft bijgedragen aan het delict, maar vindt het moeilijk om de vraag te beantwoorden waarom hij het heeft gedaan.</p>
    </div>
    <div class=parablock>
      <p class=para>Het hof concludeert uit het voorgaande dat verdachte oprecht spijt heeft van zijn handelen en dat hij inzicht probeert te krijgen in de vraag waarom hij het heeft gedaan. Het hof acht dit van belang, ook omdat in samenhang hiermee naar voren is gekomen dat verdachte actief werkt aan zijn problemen, onder meer om er voor te zorgen dat hij niet opnieuw de fout in gaat.</p>
    </div>
    <div class=parablock>
      <p class=para>Alles afwegende, in het bijzonder in aanmerking genomen hetgeen omtrent de persoon van verdachte is gebleken, is het hof van oordeel dat oplegging van een voorwaardelijke gevangenisstraf en een taakstraf, beide van de hierna aan te geven duur, passend en geboden is. </p>
    </div>
    <div class=parablock>
      <p class=para>Het hof zal, onder meer gelet op de ernst van de feiten, een voorwaardelijke gevangenisstraf van langere duur opleggen. Het hof zal daarbij als bijzondere voorwaarden een meldplicht en een verplichting tot ambulante behandeling opleggen, zoals geadviseerd door de reclassering in de rapportage van 11 oktober 2018. Ook zal het hof een <span style=\"background-color: #FFEBEB\">contactverbod</span> met aangeefster en een locatieverbod ten aanzien van de <span style=\"background-color: #FFF0DD\">woning</span> van aangeefster opleggen. Een cannabisverbod met urinecontroles, zoals gevorderd door de advocaat-generaal, acht het hof niet noodzakelijk. Daarbij heeft het hof onder meer gelet op de omstandigheid dat verdachte reeds onder <span style=\"background-color: #FFEBEB\">begeleiding</span> van de <span style=\"background-color: #FFEBEB\">psycholoog</span> werkt aan het stoppen met cannabisgebruik. Tot slot overweegt het hof dat het niet de dadelijke uitvoerbaarheid van de bijzondere voorwaarden zal bevelen. Naar het oordeel van het hof is niet gebleken dat is voldaan aan de aan een dergelijk bevel in artikel 14e van het Wetboek van <span style=\"background-color: #FFEBEB\">Strafrecht</span> gestelde voorwaarden.</p>
    </div>
    <h4 class=para-title>Vordering van de benadeelde partij  slachtoffer </h4>
    <div class=parablock>
      <p class=para>De benadeelde partij heeft zich in eerste aanleg in het strafproces gevoegd met een vordering tot schadevergoeding. Deze bedraagt € 2.880,79. De vordering is bij het vonnis waarvan beroep toegewezen tot een bedrag van € 2.631,58. De benadeelde partij heeft zich in hoger beroep opnieuw gevoegd voor het bedrag van haar oorspronkelijke vordering.</p>
    </div>
    <div class=parablock>
      <p class=para>De vordering van de benadeelde partij is door de verdediging niet betwist. Verdachte heeft ter zitting van het hof verklaard dat hij de vordering terecht vindt.</p>
    </div>
    <div class=parablock>
      <p class=para>Uit het <span style=\"background-color: #FFEBEB\">onderzoek</span> ter terechtzitting is voldoende gebleken dat de benadeelde partij als gevolg van het onder 1, 2 primair, 3 bewezenverklaarde handelen van verdachte rechtstreeks schade heeft geleden. Verdachte is tot vergoeding van die schade gehouden zodat de vordering zal worden toegewezen.</p>
    </div>
    <div class=parablock>
      <p class=para>Om te bevorderen dat de schade door verdachte wordt vergoed, zal het hof de maatregel van artikel 36f van het Wetboek van <span style=\"background-color: #FFEBEB\">Strafrecht</span> opleggen op de hierna te noemen wijze.</p>
    </div>
    <h4 class=para-title>Toepasselijke wettelijke voorschriften</h4>
    <div class=parablock>
      <p class=para>Het hof heeft gelet op de artikelen 14a, 14b, 14c, 22c, 22d, 36f, 45, 57, 282, 285 en 287 van het Wetboek van <span style=\"background-color: #FFEBEB\">Strafrecht</span>.</p>
    </div>
    <div class=parablock>
      <p class=para>Deze voorschriften zijn toegepast, zoals zij golden ten tijde van het bewezen verklaarde.</p>
    </div>
    <h4 class=para-title>BESLISSING</h4>
    <div class=parablock>
      <p class=para>Het hof:</p>
    </div>
    <div class=parablock>
      <p class=para>Vernietigt het vonnis waarvan beroep en doet opnieuw recht:</p>
    </div>
    <div class=parablock>
      <p class=para>Verklaart zoals hiervoor overwogen bewezen dat de verdachte het onder 1, 2 primair en 3 ten laste gelegde heeft begaan.</p>
    </div>
    <div class=parablock>
      <p class=para>Verklaart niet bewezen hetgeen de verdachte meer of anders is ten laste gelegd dan hierboven is bewezen verklaard en spreekt de verdachte daarvan vrij.</p>
    </div>
    <div class=parablock>
      <p class=para>Verklaart het onder 1, 2 primair en 3 bewezen verklaarde strafbaar, kwalificeert dit als hiervoor vermeld en verklaart de verdachte strafbaar.</p>
    </div>
    <div class=parablock>
      <p class=para>Veroordeelt de verdachte tot een <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>gevangenisstraf</strong> voor de duur van <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>12 (twaalf) maanden</strong>.</p>
    </div>
    <div class=parablock>
      <p class=para>Bepaalt dat de gevangenisstraf niet ten uitvoer zal worden gelegd, tenzij de rechter later anders mocht gelasten omdat de verdachte zich voor het einde van een proeftijd van <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>3 (drie) jaren</strong> aan een strafbaar feit heeft schuldig gemaakt of de verdachte gedurende de proeftijd van 3 (drie) jaren ten behoeve van het vaststellen van zijn/haar identiteit geen <span style=\"background-color: #FFF0DD\">medewerking</span> heeft verleend aan het nemen van een of meer vingerafdrukken of geen identiteitsbewijs als bedoeld in artikel 1 van de Wet op de identificatieplicht ter inzage heeft aangeboden of geen <span style=\"background-color: #FFF0DD\">medewerking</span> heeft verleend aan het reclasseringstoezicht, bedoeld in artikel 14d, tweede lid, van het Wetboek van <span style=\"background-color: #FFEBEB\">Strafrecht</span>, de <span style=\"background-color: #FFF0DD\">medewerking</span> aan huisbezoeken daaronder begrepen, dan wel de hierna te noemen bijzondere voorwaarde(n) niet heeft nageleefd.</p>
    </div>
    <div class=parablock>
      <p class=para>Stelt als bijzondere voorwaarde dat de veroordeelde verplicht is zich te melden bij de Reclassering Amsterdam zodra hij daarvoor uitgenodigd wordt en dat hij zich blijft melden, zo vaak en zo lang de reclassering dat noodzakelijk acht.</p>
    </div>
    <div class=parablock>
      <p class=para>Stelt als bijzondere voorwaarde dat de veroordeelde zich onder behandeling zal stellen van de polikliniek van Inforsa of een soortgelijke zorgverlener, te bepalen door de reclassering.</p>
    </div>
    <div class=parablock>
      <p class=para>Stelt als bijzondere voorwaarde dat het de veroordeelde gedurende de volledige proeftijd verboden is contact te leggen of te doen leggen met  slachtoffer  (geboren  geboortedag  1998), zolang de reclassering dit noodzakelijk acht.</p>
    </div>
    <div class=parablock>
      <p class=para>Stelt als bijzondere voorwaarde dat het de veroordeelde gedurende de volledige proeftijd verboden is zich te bevinden binnen een <span style=\"background-color: #FFF0DD\">straal</span> van 50 meter van de <span style=\"background-color: #FFF0DD\">woning</span> van aangeefster  slachtoffer  ,  huidig adres  adres  , zolang de reclassering dit noodzakelijk acht.</p>
    </div>
    <div class=parablock>
      <p class=para>Geeft opdracht aan de reclassering tot het houden van <span style=\"background-color: #FFEBEB\">toezicht</span> op de naleving van voormelde bijzondere voorwaarden en de veroordeelde ten behoeve daarvan te <span style=\"background-color: #FFEBEB\">begeleiden</span>.</p>
    </div>
    <div class=parablock>
      <p class=para>Veroordeelt de verdachte tot een <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>taakstraf</strong> voor de duur van <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>240 (tweehonderdveertig) uren</strong>, indien niet naar behoren verricht te vervangen door <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>120 (honderdtwintig) dagen hechtenis</strong>.</p>
    </div>
    <div class=parablock>
      <p class=para>Beveelt dat de tijd die door de verdachte vóór de tenuitvoerlegging van deze uitspraak in enige in artikel 27, eerste lid, of artikel 27a van het Wetboek van <span style=\"background-color: #FFEBEB\">Strafrecht</span> bedoelde vorm van voorarrest is doorgebracht, bij de uitvoering van de opgelegde taakstraf in mindering zal worden gebracht, volgens de maatstaf van twee uren taakstraf per in voorarrest doorgebrachte dag, voor zover die tijd niet reeds op een andere straf in mindering is gebracht.</p>
    </div>
    <div class=parablock>
      <p class=para>Heft op het geschorste bevel voorlopige hechtenis.</p>
    </div>
    <h4 class=para-title>Vordering van de benadeelde partij  slachtoffer </h4>
    <p class=para>Wijst toe de vordering tot schadevergoeding van de benadeelde partij  slachtoffer  ter zake van het onder 1, 2 primair, 3 bewezen verklaarde tot het bedrag van <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>€ 2.880,79 (tweeduizend achthonderdtachtig euro en negenenzeventig cent) bestaande uit € 680,79 (zeshonderdtachtig euro en negenenzeventig cent) materiële schade en € 2.200,- (tweeduizend tweehonderd euro) immateriële schade</strong>, vermeerderd met de wettelijke rente vanaf de hierna te noemen aanvangsdatum tot aan de dag der voldoening.</p>
    <div class=parablock>
      <p class=para>Verwijst de verdachte in de door de benadeelde partij gemaakte en ten behoeve van de tenuitvoerlegging nog te maken kosten, tot aan de datum van deze uitspraak begroot op nihil.</p>
    </div>
    <div class=parablock>
      <p class=para>Legt aan de verdachte de verplichting op om aan de Staat, ten behoeve van het slachtoffer, genaamd  slachtoffer  , ter zake van het onder 1, 2 primair, 3 bewezen verklaarde een bedrag te betalen van <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>€ 2.880,79 (tweeduizend achthonderdtachtig euro en negenenzeventig cent) bestaande uit € 680,79 (zeshonderdtachtig euro en negenenzeventig cent) materiële schade en € 2.200,- (tweeduizend tweehonderd euro) immateriële schade</strong>, bij gebreke van betaling en verhaal te vervangen door <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>38 (achtendertig) dagen hechtenis</strong>, vermeerderd met de wettelijke rente vanaf de hierna te noemen aanvangsdatum tot aan de dag der voldoening, met dien verstande dat de toepassing van die hechtenis de verplichting tot schadevergoeding aan de Staat ten behoeve van het slachtoffer niet opheft.</p>
    </div>
    <div class=parablock>
      <p class=para>Bepaalt dat indien en voor zover de verdachte aan een van beide betalingsverplichtingen heeft voldaan, de andere vervalt.</p>
    </div>
    <div class=parablock>
      <p class=para>Bepaalt de aanvangsdatum van de wettelijke rente voor de materiële en de immateriële schade op 2 juni 2018.</p>
    </div>
    <div class=parablock>
      <p class=para>Aldus gewezen door</p>
      <p class=para>mr. A. van Waarden, voorzitter,</p>
      <p class=para>mr. I.P.H.M. Severeijns en mr. C.P.J. Scheele, raadsheren,</p>
      <p class=para>in tegenwoordigheid van mr. T. Faber, griffier,</p>
      <p class=para>en op 13 maart 2019 ter openbare terechtzitting uitgesproken.</p>
      <p class=para>mr. C.P.J. Scheele is buiten staat dit arrest mede te ondertekenen.</p>
    </div>
    <div class=parablock>
      <p class=para>Proces-verbaal van het in dezelfde zaak voorgevallene ter openbare terechtzitting van het gerechtshof van 13 maart 2019.</p>
    </div>
    <div class=parablock>
      <p class=para>Tegenwoordig:</p>
      <p class=para>mr. J.P. <span style=\"background-color: #FFFFCC\">Bordes</span>, voorzitter,</p>
      <p class=para>mr. A.C.L. van Holland, advocaat-generaal,</p>
      <p class=para>mr. N.D. Mavus-ten Elshof, griffier.</p>
      <p class=para>De voorzitter doet de zaak uitroepen.</p>
      <p class=para>De verdachte is niet in de zaal van de terechtzitting aanwezig.</p>
      <p class=para>De voorzitter spreekt het arrest uit.</p>
    </div>
    <div class=parablock>
      <p class=para>Waarvan is opgemaakt dit proces-verbaal, dat door de voorzitter en de griffier is vastgesteld en ondertekend.</p>
    </div>
    <nav class=references><a style="color: #008000; text-decoration: underline; font-weight: bold; " href=http://deeplink.rechtspraak.nl/uitspraak?id=ECLI:NL:GHARL:2019:2275 target=_blank>Bron: Rechtspraak.nl ECLI:NL:GHARL:2019:2275</a></nav></article>