<article class=article><dl class=ecli_info>
<h3><strong>Inhoudsindicatie</strong></h3>
      Kinderalimentatie: <span style=\"background-color: #FFFFCC\">zorgkorting</span>, (geen) fictief <span style=\"background-color: #FFFFCC\">inkomen</span> bij de verzorgende <span style=\"background-color: #FFFFCC\">ouder</span>.
    <dt>Instantie</dt>
<dd>Gerechtshof Arnhem-Leeuwarden</dd>
<dt>Uitspraakdatum</dt>
<dd>2019-11-28</dd>
<dt>Publicatiedatum</dt>
<dd>2019-12-02</dd>
<dt>Zaaknummer</dt>
<dd>200.260.544</dd>
<dt>Procedure</dt>
<dd>Hoger beroep</dd>
<dt>Rechtsgebied</dt>
<dd>Civiel recht; Personen- en familierecht</dd>
<dt>Vindplaatsen</dt>
<dd>Rechtspraak.nl</dd>
</dl>
<h3><strong>Uitspraak</strong></h3>
  
    GERECHTSHOF ARNHEM-LEEUWARDEN
    <div class=parablock>
      <p class=para>locatie Arnhem</p>
      <p class=para>afdeling civiel recht</p>
    </div>
    <div class=parablock>
      <p class=para>zaaknummer gerechtshof 200.260.544</p>
      <p class=para>(zaaknummer rechtbank Midden-Nederland 466641)</p>
    </div>
    <div class=parablock>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>beschikking van 26 november 2019</strong></p>
    </div>
    <div class=parablock>
      <p class=para>inzake</p>
    </div>
    <div class=parablock>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>
           verzoeker 
        ,</strong></p>
      <p class=para>wonende te  A  ,</p>
      <p class=para>verzoeker in hoger beroep,</p>
      <p class=para>verder te noemen: de man,</p>
      <p class=para>advocaat: voorheen mr. A.S. Bodha te Amsterdam,</p>
    </div>
    <div class=parablock>
      <p class=para>en</p>
    </div>
    <div class=parablock>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>
           verweerster 
        ,</strong></p>
      <p class=para>wonende te  B  ,</p>
      <p class=para>verweerster in hoger beroep,</p>
      <p class=para>verder te noemen: de vrouw,</p>
      <p class=para>advocaat: mr. A.M. Beuwer te Utrecht.</p>
    </div>
    <h4 class=para-title>
      <br><small>1</small>Het geding in eerste aanleg</h4>
    <div class=parablock>
      <p class=para>Het hof verwijst voor het geding in eerste aanleg naar de beschikking van de rechtbank Midden-Nederland, locatie Utrecht, van 5 maart 2019, uitgesproken onder voormeld zaaknummer, verder ook te noemen: de bestreden beschikking.</p>
    </div>
    <h4 class=para-title>
      <br><small>2</small>Het geding in hoger beroep</h4>
    <br><small>2.1</small>
      <p class=para>Het verloop van de procedure blijkt uit:</p>
      <ul class=itemizedlist>
<li>  het beroepschrift met producties 1 tot en met 6, ingekomen op 5 juni 2019;</li>
<li>  het verweerschrift met producties 1 en 2;</li>
<li>  een journaalbericht van mr. Bodha van 2 oktober 2019 (onttrekking), en</li>
<li>  een journaalbericht van mr. Beuwer van 10 oktober 2019 met producties 3 en 4.</li>
</ul>
<br><small>2.2</small>
      <p class=para>De mondelinge behandeling heeft op 24 oktober 2019 plaatsgevonden. De man is in persoon verschenen. De vrouw is eveneens in persoon verschenen, bijgestaan door haar advocaat.</p>
      <h4 class=para-title>
      <br><small>3</small>De feiten</h4>
    <div class=parablock>
      <p class=para>De man en de vrouw zijn de <span style=\"background-color: #FFFFCC\">ouders</span> van:  de <span style=\"background-color: #FFFFCC\">minderjarige</span>  (verder:  de <span style=\"background-color: #FFFFCC\">minderjarige</span>  ), geboren  in  2014 te  B  . De man heeft  de <span style=\"background-color: #FFFFCC\">minderjarige</span>  erkend.</p>
    </div>
    <h4 class=para-title>
      <br><small>4</small>De omvang van het geschil</h4>
    <br><small>4.1</small>
      <p class=para>Bij de bestreden beschikking is - uitvoerbaar bij voorraad - bepaald dat de man met ingang van 5 september 2018 een bijdrage in de <span style=\"background-color: #FFFFCC\">kosten van verzorging en opvoeding</span> van  de <span style=\"background-color: #FFFFCC\">minderjarige</span>  (hierna: <span style=\"background-color: #FFFFCC\">kinderalimentatie</span>) dient te voldoen van € 488,- per maand.</p>
      <br><small>4.2</small>
      <p class=para>De man is met twee grieven in hoger beroep gekomen van de bestreden beschikking. Deze grieven hebben betrekking op de hoogte van de <span style=\"background-color: #FFFFCC\">draagkracht</span> van de vrouw en het al dan niet toepassen van de <span style=\"background-color: #FFFFCC\">zorgkorting</span>. De man verzoekt het hof de bestreden beschikking te vernietigen en opnieuw beschikkende de <span style=\"background-color: #FFFFCC\">kinderalimentatie</span> met ingang van augustus 2018, dan wel een zodanige datum als het hof redelijk acht, op een bedrag van € 191,- per maand, dan wel een zodanig bedrag als het hof redelijk acht, vast te stellen.</p>
      <br><small>4.3</small>
      <p class=para>De vrouw voert verweer en verzoekt het hof - voor zover mogelijk uitvoerbaar bij voorraad - de man in zijn verzoek niet-ontvankelijk te verklaren dan wel zijn verzoek in hoger beroep af te wijzen den de bestreden beschikking te bekrachtigen, met compensatie van de kosten in die zin dat elk van partijen de eigen kosten draagt.</p>
      <h4 class=para-title>
      <br><small>5</small>De motivering van de beslissing</h4>
    <br><small>5.1</small>
      <p class=para>De <span style=\"background-color: #FFFFCC\">kinderalimentatie</span> dient te worden vastgesteld in overeenstemming met de wettelijke maatstaven <span style=\"background-color: #FFFFCC\">behoefte</span> en <span style=\"background-color: #FFFFCC\">draagkracht</span>. Het hof gaat – tenzij anders vermeld – uit van de richtlijnen voor de <span style=\"background-color: #FFFFCC\">berekening</span> van <span style=\"background-color: #FFFFCC\">kinderalimentatie</span> van de Expertgroep <span style=\"background-color: #FFFFCC\">Alimentatienormen</span>. </p>
      <div class=parablock>
        <p class=para>
          <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=italic>Behoefte</strong></p>
      </div>
      <br><small>5.2</small>
      <p class=para>De bij de bestreden beschikking vastgestelde <span style=\"background-color: #FFFFCC\">behoefte</span> van  de <span style=\"background-color: #FFFFCC\">minderjarige</span>  van € 545,- per maand in 2017 is niet in geschil en staat daarmee vast. De <span style=\"background-color: #FFFFCC\">behoefte</span> is - na <span style=\"background-color: #FFFFCC\">indexering</span> - in 2018 € 553,- per maand en in 2019 € 578,- per maand,</p>
      <div class=parablock>
        <p class=para>
          <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=italic>Zorgkorting</strong></p>
      </div>
      <br><small>5.3</small>
      <p class=para>In zijn tweede grief stelt de man dat de rechtbank ten onrechte geen rekening heeft gehouden met de <span style=\"background-color: #FFFFCC\">zorgkorting</span>. Hij heeft  de <span style=\"background-color: #FFFFCC\">minderjarige</span>  inmiddels al anderhalf jaar niet gezien en doet er alles aan om contact te krijgen met  de <span style=\"background-color: #FFFFCC\">minderjarige</span>  . De vrouw verzint daartegen steeds nieuwe excuses. Inmiddels heeft <span style=\"background-color: #FFEBEB\">de raad</span> bepaald dat een <span style=\"background-color: #FFFFCC\">omgangsregeling</span> gestart moet worden. Daarom is het redelijk rekening te houden met een <span style=\"background-color: #FFFFCC\">zorgkorting</span> van 15%.</p>
      <br><small>5.4</small>
      <div class=parablock>
        <p class=para>De vrouw voert verweer. Zij betwist dat sprake is van een situatie dat zij de <span style=\"background-color: #FFFFCC\">omgang</span> tegenhoudt.</p>
        <p class=para>De man heeft op 17 juli 2018 een verzoek tot vaststelling van een <span style=\"background-color: #FFFFCC\">omgangsregeling</span> ingediend bij de rechtbank. In die procedure is een <span style=\"background-color: #FFEBEB\">onderzoek</span> door <span style=\"background-color: #FFEBEB\">de raad</span> voor de <span style=\"background-color: #FFEBEB\">kinderbescherming</span> (hierna: <span style=\"background-color: #FFEBEB\">de raad</span>) verricht. <span style=\"background-color: #FFEBEB\">De raad</span> heeft rapport uitgebracht op 22 mei 2019 en de <span style=\"background-color: #FFFFCC\">ouders</span> geadviseerd het traject “ouderschap blijft” bij  C  te gaan volgen. Met het oog daarop is de behandeling van het verzoek van de man negen maanden aangehouden en was er dus <span style=\"background-color: #FFEBEB\">geen omgang</span> tussen  de <span style=\"background-color: #FFFFCC\">minderjarige</span>  en de man.</p>
        <p class=para>Verder is sprake (geweest) van een <span style=\"background-color: #FFEBEB\">contactverbod</span>, aan de man opgelegd in een strafzaak. De vrouw woont met  de <span style=\"background-color: #FFFFCC\">minderjarige</span>  bij haar <span style=\"background-color: #FFFFCC\">moeder</span>. De man heeft geprobeerd de <span style=\"background-color: #FFF0DD\">woning</span> van de <span style=\"background-color: #FFFFCC\">moeder</span> van de vrouw in brand te steken. </p>
      </div>
      <br><small>5.5</small>
      <div class=parablock>
        <p class=para>Het hof oordeelt als volgt.</p>
        <p class=para>De <span style=\"background-color: #FFFFCC\">zorgkorting</span> heeft als doel op globale wijze vast te stellen welke kosten gemoeid zijn met de uitvoering van een zorg- en contactregeling tussen een <span style=\"background-color: #FFFFCC\">kind</span> en de niet-verzorgende <span style=\"background-color: #FFFFCC\">ouder</span>. Voor zover de niet-verzorgende <span style=\"background-color: #FFFFCC\">ouder</span> - hier: de <span style=\"background-color: #FFFFCC\">vader</span> - kosten maakt die kunnen worden beschouwd als <span style=\"background-color: #FFFFCC\">verblijfskosten</span> voor het <span style=\"background-color: #FFFFCC\">kind</span> - hier:  de <span style=\"background-color: #FFFFCC\">minderjarige</span>  - en de verzorgende <span style=\"background-color: #FFFFCC\">ouder</span> - hier: de <span style=\"background-color: #FFFFCC\">moeder</span> - daardoor kosten bespaart, is er aanleiding om de door de man te betalen <span style=\"background-color: #FFFFCC\">kinderalimentatie</span> te verminderen met de bij de omvang van de zorg- en contactregeling passende <span style=\"background-color: #FFFFCC\">zorgkorting</span>.</p>
        <p class=para>Het hof stelt vast dat er vanaf de <span style=\"background-color: #FFFFCC\">ingangsdatum</span> van de <span style=\"background-color: #FFFFCC\">kinderalimentatie</span>, 5 september 2018, geen contact is tussen de man en  de <span style=\"background-color: #FFFFCC\">minderjarige</span>  . Tijdens de mondelinge behandeling in hoger beroep is gebleken dat partijen zeer onlangs begonnen zijn met het <span style=\"background-color: #FFFFCC\">ouderschapstraject</span> bij  C  en dat dit traject nog geruime tijd in beslag zal gaan nemen. Wanneer en hoe het contact tussen de man en  de <span style=\"background-color: #FFFFCC\">minderjarige</span>  weer tot stand kan worden gebracht is derhalve op dit moment niet te beoordelen, maar voorlopig zal er nog geen sprake zijn van een vastomlijnd en regelmatig contact. Derhalve heeft de man tot heden <span style=\"background-color: #FFEBEB\">geen omgangskosten</span> gemaakt, althans geen kosten die kunnen worden gezien als <span style=\"background-color: #FFFFCC\">verblijfskosten</span> van  de <span style=\"background-color: #FFFFCC\">minderjarige</span>  en is geen sprake van een daarmee samenhangende besparing bij de vrouw. Gelet hierop faalt de tweede grief van de man.</p>
      </div>
      <br><small>5.6</small>
      <p class=para>Voor zover in de toekomst een structurele zorg- en contactregeling tot stand komt én aan de hiervoor onder 5.5 geschetste voorwaarden is voldaan, kunnen partijen in overleg met <span style=\"background-color: #FFEBEB\">hulpverlening</span> en/of hun advocaten bezien wat een passend bedrag of percentage is voor de <span style=\"background-color: #FFFFCC\">zorgkorting</span> en welke consequenties dat heeft voor de bijdrage die de man aan de vrouw dient te voldoen.</p>
      <div class=parablock>
        <p class=para>
          <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=italic>Draagkracht van de vrouw</strong></p>
      </div>
      <br><small>5.7</small>
      <p class=para>In zijn eerste grief stelt de man dat ook de vrouw de verplichting heeft om zoveel als mogelijk bij te dragen in de <span style=\"background-color: #FFFFCC\">behoefte</span> van  de <span style=\"background-color: #FFFFCC\">minderjarige</span>  . De vrouw had in 2016 en 2017 een aanzienlijk hoger <span style=\"background-color: #FFFFCC\">inkomen</span> en kan dat nog steeds verwerven. Zij is werkzaam in de zorgsector en heeft voldoende mogelijkheden om meer uren te gaan werken en zo een hoger <span style=\"background-color: #FFFFCC\">inkomen</span> en een hogere <span style=\"background-color: #FFFFCC\">draagkracht</span> te realiseren. De vrouw spant zich echter onvoldoende in en daarom voelt de <span style=\"background-color: #FFFFCC\">kinderalimentatie</span> voor de man als een verkapte vorm van <span style=\"background-color: #FFF0DD\">partneralimentatie</span>. De man vindt dat uitgegaan kan worden van het <span style=\"background-color: #FFFFCC\">salaris</span> dat de vrouw destijds verwierf: € 21.000 bruto per jaar.</p>
      <br><small>5.8</small>
      <div class=parablock>
        <p class=para>De vrouw wijst erop dat de man dit standpunt pas voor het eerst inneemt in deze procedure in hoger beroep. Daarom zou het hof daaraan voorbij moeten gaan.</p>
        <p class=para>Met betrekking tot haar pogingen om <span style=\"background-color: #FFFFCC\">inkomen</span> te verwerven heeft zij toegelicht dat zij op 3 mei 2018 een <span style=\"background-color: #FFEBEB\">training</span> heeft afgerond om zelfstandig <span style=\"background-color: #FFFFCC\">ondernemer</span> te worden. Zij was van plan een eigen <span style=\"background-color: #FFFFCC\">kinderdagverblijf</span> te beginnen, maar het bleek onmogelijk om daarvoor in haar regio een betaalbaar onderkomen te vinden. Begin 2019 heeft zij weer werk gevonden in de zorg, aanvankelijk voor drie ochtenden in de week. Binnen de organisatie waar zij nu werkzaam is, tracht zij een baan met andere werkzaamheden te krijgen die zij goed kan combineren met de opvoeding en verzorging van  de <span style=\"background-color: #FFFFCC\">minderjarige</span>  en dat is haar inmiddels ook gelukt. Met ingang van 1 september 2019 is zij gemiddeld 24 uur per week gaan werken.</p>
        <p class=para>De man heeft de stelling van de vrouw dat zij geen aanspraak heeft op <span style=\"background-color: #FFFFCC\">kindgebonden budget</span> (KGB) omdat zij bij haar <span style=\"background-color: #FFFFCC\">moeder</span> inwoont en zij daardoor <span style=\"background-color: #FFFFCC\">fiscaal</span> partners zijn, niet weersproken. De vrouw heeft wel recht op de <span style=\"background-color: #FFFFCC\">inkomensafhankelijke</span> <span style=\"background-color: #FFFFCC\">combinatiekorting</span>.</p>
        <p class=para>Bij voormeld journaalbericht van 10 oktober 2019 heeft de vrouw stukken overgelegd waaruit blijkt dat zij haar werkzaamheden inmiddels daadwerkelijk heeft kunnen uitbreiden. </p>
      </div>
      <br><small>5.9</small>
      <div class=parablock>
        <p class=para>Het hof oordeelt als volgt.</p>
        <p class=para>Beide <span style=\"background-color: #FFFFCC\">ouders</span> zijn op grond van de wet <span style=\"background-color: #FFFFCC\">onderhoudsplichtig</span> jegens  de <span style=\"background-color: #FFFFCC\">minderjarige</span>  , wat met zich meebrengt dat zij zich beiden moeten inspannen om zoveel mogelijk te kunnen bijdragen in de kosten van de opvoeding en verzorging van  de <span style=\"background-color: #FFFFCC\">minderjarige</span>  . Dat de man zich hier in eerste aanleg niet of althans niet met zoveel woorden op heeft beroepen op zijn onder 5.7 weergegeven stelling, betekent niet dat hij zijn standpunt in hoger beroep niet in deze zin zou mogen aanvullen. Het hoger beroep is namelijk - mede - bedoeld om in eerste aanleg gemaakte fouten en omissies te herstellen.</p>
        <p class=para>Met het in aanmerking nemen van een fictieve <span style=\"background-color: #FFFFCC\">verdiencapaciteit</span> aan de zijde van de verzorgende <span style=\"background-color: #FFFFCC\">ouder</span> - in casus: de vrouw - dient echter behoedzaam te worden omgegaan. Indien op basis van een fictieve <span style=\"background-color: #FFFFCC\">verdiencapaciteit</span> een hogere <span style=\"background-color: #FFFFCC\">draagkracht</span> dan feitelijk bestaat zou worden vastgesteld, met als gevolg dat de door de man te betalen <span style=\"background-color: #FFFFCC\">kinderalimentatie</span> lager wordt, terwijl de vrouw vervolgens niet in staat zou blijken om die <span style=\"background-color: #FFFFCC\">verdiencapaciteit</span> ook te verwezenlijken, dan wordt niet volledig in de <span style=\"background-color: #FFFFCC\">behoefte</span> van  de <span style=\"background-color: #FFFFCC\">minderjarige</span>  voorzien. </p>
        <p class=para>Het hof is van oordeel dat de vrouw - zeker in het licht van het vorengaande - voldoende heeft onderbouwd en toegelicht dat zij zich daadwerkelijk inspant en ingespannen heeft om haar <span style=\"background-color: #FFFFCC\">inkomen</span> te vergroten. Het hof zal daarom de <span style=\"background-color: #FFFFCC\">draagkracht</span> van de vrouw bepalen op basis van haar feitelijke <span style=\"background-color: #FFFFCC\">inkomen</span>.</p>
      </div>
      <br><small>5.10</small>
      <p class=para>Het vorenstaande brengt met zich dat de <span style=\"background-color: #FFFFCC\">draagkracht</span> van de vrouw tot 1 september 2019 niet hoger was dan de minimumdraagkracht van € 25,- per maand, gebaseerd op een <span style=\"background-color: #FFFFCC\">netto besteedbaar inkomen</span> (verder: <span style=\"background-color: #FFFFCC\">NBI</span>) tot 1 september 2019 van minder dan € 1.350,- netto per maand in 2018 en van € 1.375,- netto per maand in 2019. Daarom faalt de eerste grief van de man voor wat betreft de periode tot 1 september 2019.</p>
      <div class=parablock>
        <p class=para>
          <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=italic>Nieuwe vaststelling vanaf september 2019</strong></p>
      </div>
      <br><small>5.11</small>
      <p class=para>Vanaf 1 september 2019 heeft de vrouw een <span style=\"background-color: #FFFFCC\">inkomen</span> dat bestaat uit:</p>
      <p class=para>- het bruto <span style=\"background-color: #FFFFCC\">salaris</span> van € 1.407,- per maand</p>
      <ul class=itemizedlist>
<li>  de vakantietoeslag van € 1.351,- en </li>
<li>  de eindejaarsuitkering, blijkens de specificaties ongeveer 90% van de vakantietoeslag en door het hof daarom in redelijkheid begroot op € 1.210,- bruto per jaar.</li>
</ul>
<p class=para>Uit de aangehechte <span style=\"background-color: #FFFFCC\">berekening</span> volgt dan dat de vrouw vanaf 1 september 2019 een <span style=\"background-color: #FFFFCC\">NBI</span> heeft van € 1.504,- netto per maand. Daarbij hoort een volgens de <span style=\"background-color: #FFFFCC\">draagkrachttabel</span> bepaalde <span style=\"background-color: #FFFFCC\">draagkracht</span> van € 106,- per maand.</p>
      <br><small>5.12</small>
      <div class=parablock>
        <p class=para>De man heeft gesteld en de vrouw heeft niet betwist dat het <span style=\"background-color: #FFFFCC\">inkomen</span> van de man ongewijzigd is gebleven sedert de bestreden beschikking: hij ontvangt nog steeds een ziektewetuitkering.</p>
        <p class=para>Het hof heeft de <span style=\"background-color: #FFFFCC\">draagkracht</span> van de man berekend op basis van de tarieven 2019 en de <span style=\"background-color: #FFFFCC\">inkomensgegeven</span> die de rechtbank in de bestreden beschikking heeft gehanteerd. Uit de aangehechte <span style=\"background-color: #FFFFCC\">draagkrachtberekening</span> blijkt dat de man een <span style=\"background-color: #FFFFCC\">NBI</span> heeft van € 2.369,- per maand en een <span style=\"background-color: #FFFFCC\">draagkracht</span> van € 496,- per maand.</p>
      </div>
      <br><small>5.13</small>
      <p class=para>De gezamenlijke <span style=\"background-color: #FFFFCC\">draagkracht</span> van partijen is € 602,- en dat is meer dan de - geïndexeerde - <span style=\"background-color: #FFFFCC\">behoefte</span> van  de <span style=\"background-color: #FFFFCC\">minderjarige</span>  van € 578,-. Uit de aangehechte <span style=\"background-color: #FFFFCC\">berekening</span> volgt dat de man € 476,- per maand en de vrouw € 102,- per maand dienen te dragen als hun <span style=\"background-color: #FFFFCC\">eigen aandeel</span> in de <span style=\"background-color: #FFFFCC\">behoefte</span> van  de <span style=\"background-color: #FFFFCC\">minderjarige</span>  .</p>
      <br><small>5.14</small>
      <p class=para>Op grond van het hiervoor overwogene zal het hof de bestreden beschikking bekrachtigen tot 1 september 2019. Vanaf die datum zal het hof de bestreden beschikking vernietigen en de door de man aan de vrouw te betalen bijdrage in de <span style=\"background-color: #FFFFCC\">kosten van verzorging en opvoeding</span> van  de <span style=\"background-color: #FFFFCC\">minderjarige</span>  met ingang van 1 september 2019 vaststellen op een bedrag van € 476,- per maand.</p>
      <br><small>5.15</small>
      <p class=para>Het hof zal de proceskosten in hoger beroep compenseren, nu partijen een relatie met elkaar hebben gehad en de procedure de bijdrage aan het uit die relatie geboren <span style=\"background-color: #FFFFCC\">kind</span> betreft.</p>
      <br><small>5.16</small>
      <p class=para>Het hof zal zoals hiervoor al is overwogen, de <span style=\"background-color: #FFFFCC\">berekeningen</span> en de <span style=\"background-color: #FFFFCC\">draagkrachtvergelijking</span> aan deze beschikking hechten, deze maken daarvan deel uit.</p>
      <h4 class=para-title>
      <br><small>6</small>De beslissing</h4>
    <div class=parablock>
      <p class=para>Het hof, beschikkende in hoger beroep:</p>
    </div>
    <div class=parablock>
      <p class=para>bekrachtigt de beschikking van de rechtbank Midden-Nederland, locatie Utrecht, van 5 maart 2019, voor de periode tot 1 september 2019:</p>
    </div>
    <div class=parablock>
      <p class=para>vernietigt de beschikking van de rechtbank Midden-Nederland, locatie Utrecht, van 5 maart 2019, voor de periode vanaf 1 september 2019, en in zoverre opnieuw beschikkende:</p>
    </div>
    <div class=parablock>
      <p class=para>bepaalt dat de man aan de vrouw met ingang van 1 september 2019 als bijdrage in de <span style=\"background-color: #FFFFCC\">kosten van verzorging en opvoeding</span> van  de <span style=\"background-color: #FFFFCC\">minderjarige</span>  een bedrag van € 476,- per maand zal betalen, de toekomstige termijnen telkens bij vooruitbetaling te voldoen;</p>
    </div>
    <div class=parablock>
      <p class=para>verklaart deze beschikking tot zover uitvoerbaar bij voorraad;</p>
    </div>
    <div class=parablock>
      <p class=para>compenseert de kosten van het geding in hoger beroep in die zin, dat elke partij de eigen kosten draagt;</p>
    </div>
    <div class=parablock>
      <p class=para>wijst het meer of anders verzochte af.</p>
    </div>
    <div class=parablock>
      <p class=para>Deze beschikking is gegeven door mrs. J.B. de Groot, I.G.M.T. Weijers-van der Marck en C.F.L.A. van der Vegt-Boshouwers, bijgestaan door de griffier, is bij afwezigheid van de voorzitter getekend door mr. I.G.M.T. Weijers-van der Marck en is op 26 november 2019 uitgesproken in het openbaar in tegenwoordigheid van de griffier.</p>
    </div>
    <nav class=references><a style="color: #008000; text-decoration: underline; font-weight: bold; " href=http://deeplink.rechtspraak.nl/uitspraak?id=ECLI:NL:GHARL:2019:10215 target=_blank>Bron: Rechtspraak.nl ECLI:NL:GHARL:2019:10215</a></nav></article>