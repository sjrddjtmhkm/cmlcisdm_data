<article class=article><dl class=ecli_info>
<h3><strong>Inhoudsindicatie</strong></h3>
      Verzoek uitbreiding <span style=\"background-color: #FFFFCC\">omgang</span> afgewezen na herhaalde (mislukte) poging <span style=\"background-color: #FFEBEB\">hulpverlening</span> voor <span style=\"background-color: #FFEBEB\">contactherstel</span> in te schakelen.
    <dt>Instantie</dt>
<dd>Gerechtshof Amsterdam</dd>
<dt>Uitspraakdatum</dt>
<dd>2019-01-08</dd>
<dt>Publicatiedatum</dt>
<dd>2019-01-21</dd>
<dt>Zaaknummer</dt>
<dd>200.145.447/01</dd>
<dt>Rechtsgebied</dt>
<dd>Civiel recht; Personen- en familierecht</dd>
<dt>Formele relatie</dt>
<dd><a style="color: #008000; text-decoration: underline; font-weight: bold; " href=https://www.recht.nl/rechtspraak/?ecli=ECLI:NL:GHAMS:2015:1907>Tussenuitspraak: ECLI:NL:GHAMS:2015:1907</a></dd>
<dt>Vindplaatsen</dt>
<dd>Rechtspraak.nl</dd>
</dl>
<h3><strong>Uitspraak</strong></h3>
  
    GERECHTSHOF AMSTERDAM
    <p class=para>Afdeling civiel recht en belastingrecht</p>
    <p class=para>Team III (familie- en jeugdrecht)</p>
    <div class=parablock>
      <p class=para>Uitspraak: 8 januari 2019</p>
      <p class=para>Zaaknummer: 200.145.447/01 </p>
      <p class=para>Zaaknummer eerste aanleg: C/13/558302 / FA RK 14-561 (DvdB/AT) </p>
    </div>
    <div class=parablock>
      <p class=para>Beschikking van de meervoudige familiekamer in de zaak in hoger beroep van:</p>
    </div>
    <div class=parablock>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>
           de vrouw  ,</strong></p>
      <p class=para>wonende te  woonplaats  ,</p>
      <p class=para>appellante,</p>
      <p class=para>advocaat: mr. A. el Aqde te Amsterdam,</p>
    </div>
    <div class=parablock>
      <p class=para>tegen</p>
    </div>
    <div class=parablock>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>
           de man  ,</strong></p>
      <p class=para>wonende te  woonplaats  ,</p>
      <p class=para>geïntimeerde, </p>
      <p class=para>advocaat: mr. J.C. Daniels te Amsterdam.</p>
    </div>
    <h4 class=para-title>
      <br><small>1</small>Het verdere geding in hoger beroep</h4>
    <br><small>1.1</small>
      <p class=para>Partijen worden hierna wederom respectievelijk de vrouw en de man genoemd.</p>
      <br><small>1.2</small>
      <p class=para>Het hof verwijst naar en neemt over hetgeen is opgenomen in zijn beschikking van <?linebreak ?>19 mei 2015. Bij deze beschikking heeft het hof, voor zover thans van belang, <span style=\"background-color: #FFEBEB\">de raad</span> gelast een <span style=\"background-color: #FFEBEB\">onderzoek</span> in te stellen naar de vraag of contact tussen de man en de <span style=\"background-color: #FFFFCC\">kinderen</span> op dit moment in het belang is van de <span style=\"background-color: #FFFFCC\">kinderen</span>, en zo ja hoe dit contact qua vorm en frequentie in het belang van de <span style=\"background-color: #FFFFCC\">kinderen</span> dient te worden vormgegeven. </p>
      <br><small>1.3</small>
      <div class=parablock>
        <p class=para>Ter griffie van dit hof is op 3 augustus 2015 de rapportage van <span style=\"background-color: #FFEBEB\">de raad</span> van 30 juli 2015 ingekomen. </p>
        <p class=para>Op 4 oktober 2016 is een brief met bijlage van de zijde van de man ingekomen alsmede een brief met bijlagen van de vrouw.</p>
      </div>
      <br><small>1.4</small>
      <p class=para>De mondelinge behandeling van de zaak is op 5 oktober 2016 voortgezet. Van deze behandeling is een proces-verbaal opgemaakt, dat zich bij de stukken bevindt. Daarin heeft het hof partijen opgedragen met spoed het traject ‘Ouderschap Blijft’ bij <span style=\"background-color: #FFEBEB\">Altra</span> te volgen zoals geadviseerd in het raadsrapport van 30 juli 2015, waarbij het aan <span style=\"background-color: #FFEBEB\">Altra</span> is om te bezien of, en zo ja in hoeverre, nadere <span style=\"background-color: #FFEBEB\">hulpverlening</span> voor betrokkenen geïndiceerd is en die <span style=\"background-color: #FFEBEB\">hulpverlening</span> in te zetten. Het hof heeft de advocaten van partijen verzocht de verslagen van <span style=\"background-color: #FFEBEB\">Altra</span> aan het hof toe te zenden en het hof ook verder te berichten over het verloop van het traject, uiterlijk in maart 2017. De behandeling van de zaak is, onder aanhouding van iedere verdere beslissing, pro forma aangehouden tot 2 april 2017.</p>
      <br><small>1.5</small>
      <p class=para>Bij het hof zijn voorts de volgende stukken ingekomen:</p>
      <p class=para>- een journaalbericht van de zijde van de man van 27 januari 2017 met bijlage, ingekomen bij het hof op 30 januari 2017;</p>
      <p class=para>- een brief van de zijde van de man van 10 februari 2017, ingekomen bij het hof op diezelfde datum;</p>
      <p class=para>- een brief van de zijde van de man van 29 mei 2018 met bijlage, ingekomen bij het hof op diezelfde datum.</p>
      <br><small>1.6</small>
      <p class=para>De <span style=\"background-color: #FFFFCC\">minderjarigen</span>  <span style=\"background-color: #FFFFCC\">kind</span> A  en  <span style=\"background-color: #FFFFCC\">kind</span> B  hebben afzonderlijk hun mening per brief kenbaar gemaakt. De inhoud van de brieven is ter zitting van 14 november 2018 kort en zakelijk weergegeven. </p>
      <br><small>1.7</small>
      <p class=para>De mondelinge behandeling is op 14 november 2018 voortgezet. Verschenen zijn:</p>
      <p class=para>- de vrouw, bijgestaan door mr. A. el Aqde en mevrouw A. Outaklla, tolk Marokkaans-Arabisch;</p>
      <p class=para>- mr. J.C. Daniels, namens de man;</p>
      <p class=para>- namens <span style=\"background-color: #FFEBEB\">de raad</span>, mevrouw D.M. van Dijk.</p>
      <br><small>1.8</small>
      <p class=para>De man is, hoewel daartoe behoorlijk opgeroepen, niet in persoon ter zitting verschenen. </p>
      <h4 class=para-title>
      <br><small>2</small>De verdere beoordeling van het hoger beroep</h4>
    <br><small>2.1</small>
      <div class=parablock>
        <p class=para>Tijdens de mondelinge behandeling in hoger beroep op 14 november 2018 heeft de advocaat van de vrouw meegedeeld dat het - eerder tijdens dezelfde zitting gedane - verzoek van de vrouw om de man de <span style=\"background-color: #FFFFCC\">omgang</span> met de <span style=\"background-color: #FFFFCC\">kinderen</span> te ontzeggen als ingetrokken moet worden beschouwd. Dit verzoek behoeft gelet hierop geen bespreking meer. </p>
        <p class=para>Ter beoordeling aan het hof ligt thans nog voor de <span style=\"background-color: #FFFFCC\">zorgregeling</span> tussen de man en de <span style=\"background-color: #FFFFCC\">kinderen</span>. Het hof zal daarbij, ingevolge het bepaalde in artikel 1:253a van het Burgerlijk Wetboek, een zodanige beslissing nemen als hem in het belang van de <span style=\"background-color: #FFFFCC\">kinderen</span> wenselijk voorkomt.</p>
      </div>
      <br><small>2.2</small>
      <p class=para>De vrouw heeft ter zitting in hoger beroep op 14 november 2018 het volgende verklaard. Na de laatste zitting bij het hof heeft de vrouw opnieuw contact gehad met <span style=\"background-color: #FFEBEB\">Altra</span>. Met de man heeft <span style=\"background-color: #FFEBEB\">Altra</span> geen contact meer kunnen krijgen, waardoor <span style=\"background-color: #FFEBEB\">Altra</span> partijen niet verder kon <span style=\"background-color: #FFEBEB\">begeleiden</span>. Op dit moment gaat het goed met de <span style=\"background-color: #FFFFCC\">kinderen</span>. Zij zitten in de eerste klas van de middelbare school en hebben het druk. Sinds de zomervakantie krijgen zij geen <span style=\"background-color: #FFEBEB\">begeleiding</span> meer.  <span style=\"background-color: #FFFFCC\">kind</span> A  heeft laten weten dat zij daaraan ook geen <span style=\"background-color: #FFFFCC\">behoefte</span> meer heeft. De man informeert niet naar de <span style=\"background-color: #FFFFCC\">kinderen</span>. Tussen de vrouw en de man is ook geen sprake van contact. De bestreden beschikking dient gelet op deze omstandigheden te worden vernietigd en het verzoek van de man om een <span style=\"background-color: #FFFFCC\">zorgregeling</span> tussen hem en de <span style=\"background-color: #FFFFCC\">kinderen</span> te bepalen, dient te worden afgewezen, aldus de vrouw.</p>
      <br><small>2.3</small>
      <p class=para>Mr. Daniels heeft namens de man ter zitting in hoger beroep op 14 november 2018 het volgende verklaard. De bestreden beschikking dient primair te worden bekrachtigd. Subsidiair dient door <span style=\"background-color: #FFEBEB\">de raad</span> <span style=\"background-color: #FFEBEB\">onderzoek</span> te worden gedaan naar de vraag of een <span style=\"background-color: #FFEBEB\">kinderbeschermingsmaatregel</span> in het onderhavige geval noodzakelijk is. De <span style=\"background-color: #FFFFCC\">kinderen</span> willen op dit moment <span style=\"background-color: #FFEBEB\">geen omgang</span> met de man. Daaraan kan een trauma ten grondslag liggen. Het is in het belang van de <span style=\"background-color: #FFFFCC\">kinderen</span> om een vorm van contact te hebben met de man, aldus mr. Daniels.</p>
      <br><small>2.4</small>
      <p class=para>De raad heeft het hof ter zitting in hoger beroep geadviseerd om de bestreden beschikking te vernietigen. Uit het raadsrapport blijkt dat <span style=\"background-color: #FFFFCC\">omgang</span> met de man in het belang is van de <span style=\"background-color: #FFFFCC\">kinderen</span>, maar dat zij zich terugtrekken. Daarnaast is het probleem dat de man niet meewerkt. <span style=\"background-color: #FFEBEB\">De raad</span> betwijfelt of het onder die omstandigheden werkt om een <span style=\"background-color: #FFEBEB\">kinderbeschermingsmaatregel</span> in te zetten, aangezien het probleem bij de man ligt en niet bij de <span style=\"background-color: #FFFFCC\">kinderen</span>. De onderhavige procedure moet worden beëindigd; de <span style=\"background-color: #FFEBEB\">belemmering</span> bij de <span style=\"background-color: #FFFFCC\">kinderen</span> is op dit moment te groot. De <span style=\"background-color: #FFFFCC\">ouders</span> moeten een situatie creëren waarin <span style=\"background-color: #FFFFCC\">omgang</span> tussen de man en de <span style=\"background-color: #FFFFCC\">kinderen</span> tot stand kan komen. Het is belangrijk dat de <span style=\"background-color: #FFFFCC\">kinderen</span> zich een beeld kunnen vormen van hun <span style=\"background-color: #FFFFCC\">vader</span>, maar op deze manier zijn daarvoor geen mogelijkheden, aldus <span style=\"background-color: #FFEBEB\">de raad</span>.</p>
      <br><small>2.5</small>
      <div class=parablock>
        <p class=para>Het hof overweegt als volgt. </p>
        <p class=para>In het kader van de onderhavige hoger beroepsprocedure heeft, zoals het hof reeds in zijn tussenbeschikking van 19 mei 2015 heeft overwogen, op 27 november 2014 één proefcontact tussen de man en de <span style=\"background-color: #FFFFCC\">kinderen</span> plaatsgevonden. De man heeft bij dit contact gedurende twintig minuten in het bijzijn van de vrouw en een medewerker van <span style=\"background-color: #FFEBEB\">Altra</span> met de <span style=\"background-color: #FFFFCC\">kinderen</span> gesproken. De situatie is daarna gestagneerd; de <span style=\"background-color: #FFEBEB\">begeleiding</span> van <span style=\"background-color: #FFEBEB\">Altra</span> is gestopt en ook het mediationtraject dat partijen waren gestart, is gestrand. Uit het onder 1.3 genoemde raadsrapport komt naar voren dat de <span style=\"background-color: #FFFFCC\">kinderen</span> sinds 2011 <span style=\"background-color: #FFEBEB\">ernstig</span> zijn belast met de <span style=\"background-color: #FFFFCC\">echtscheidingsproblematiek</span> van de <span style=\"background-color: #FFFFCC\">ouders</span>. Zij hebben een negatief beeld van de man en willen geen contact met hem. <span style=\"background-color: #FFEBEB\">De raad</span> heeft de <span style=\"background-color: #FFFFCC\">ouders</span> in het raadsrapport geadviseerd om zich te wenden tot <span style=\"background-color: #FFEBEB\">Ouderschap Blijft</span> van <span style=\"background-color: #FFEBEB\">Altra</span>, om voor hun problematiek passende hulp te ontvangen. De grote weerstand van de <span style=\"background-color: #FFFFCC\">kinderen</span> maakte <span style=\"background-color: #FFFFCC\">omgang</span> met de man op dat moment niet mogelijk. De <span style=\"background-color: #FFFFCC\">ouders</span> hebben zich op dat moment niet aangemeld bij <span style=\"background-color: #FFEBEB\">Altra</span>. Uit het onder 1.4 genoemde proces-verbaal van de mondelinge behandeling van 5 oktober 2016 blijkt dat de vrouw zich naar aanleiding van het raadsrapport heeft gemeld bij de huisarts, maar dat het voor haar niet duidelijk was dat zij zich daarna met de verwijzing van de huisarts moest melden bij <span style=\"background-color: #FFEBEB\">Altra</span>. Het hof heeft de <span style=\"background-color: #FFFFCC\">ouders</span> daarop ter zitting opgedragen om met spoed het traject <span style=\"background-color: #FFEBEB\">Ouderschap Blijft</span> bij <span style=\"background-color: #FFEBEB\">Altra</span> te volgen, zoals door <span style=\"background-color: #FFEBEB\">de raad</span> geadviseerd in het raadsrapport. Uit de onder 1.5 genoemde berichten blijkt dat het traject bij <span style=\"background-color: #FFEBEB\">Ouderschap Blijft</span> weliswaar in februari 2017 is gestart, maar nadien (opnieuw) is gestagneerd. Op 14 november 2018 is ter zitting in hoger beroep gebleken dat door <span style=\"background-color: #FFEBEB\">Altra</span> is getracht het traject wederom op te starten. <span style=\"background-color: #FFEBEB\">Altra</span> heeft in het kader hiervan contact gehad met de vrouw, maar heeft geen contact meer kunnen krijgen met de man. </p>
      </div>
      <div class=parablock>
        <p class=para>Uit het voorgaande volgt dat sinds het eenmalige proefcontact in november 2014 geen contact meer heeft plaatsgevonden tussen de man en de <span style=\"background-color: #FFFFCC\">kinderen</span>. De <span style=\"background-color: #FFFFCC\">kinderen</span> zijn inmiddels twaalf jaar oud. Zij laten reeds geruime tijd herhaaldelijk en consequent weten dat zij geen contact willen met de man. Partijen zijn de afgelopen jaren niet in staat gebleken om zich te houden aan de gemaakte afspraken en zich in te zetten voor <span style=\"background-color: #FFEBEB\">hulpverlening</span>. Zo heeft <span style=\"background-color: #FFEBEB\">Altra</span> geen contact meer kunnen krijgen met de man om het traject <span style=\"background-color: #FFEBEB\">Ouderschap Blijft</span> weer op te starten. Ter zitting is naar voren gekomen dat de vrouw nog wel enig contact heeft gehad met <span style=\"background-color: #FFEBEB\">Altra</span>, al is het de afgelopen jaren ook moeilijk gebleken om haar te motiveren voor <span style=\"background-color: #FFEBEB\">contactherstel</span> tussen de man en de <span style=\"background-color: #FFFFCC\">kinderen</span>. Het hof is bij deze stand van zaken, waarbij tussen de man en de <span style=\"background-color: #FFFFCC\">kinderen</span> sinds 2014 geen enkele vorm van <span style=\"background-color: #FFFFCC\">omgang</span> meer heeft plaatsgevonden en waarbij bij de <span style=\"background-color: #FFFFCC\">kinderen</span> geen enkele ruimte is voor contact met de man, van oordeel dat de door de rechtbank vastgelegde <span style=\"background-color: #FFFFCC\">zorgregeling</span>, waarmee de in de <span style=\"background-color: #FFFFCC\">echtscheidingsbeschikking</span> van 26 juli 2006 vastgelegde <span style=\"background-color: #FFFFCC\">omgangsregeling</span> (van eenmaal per twee weken enkele uren) is gewijzigd, te ruim en derhalve niet in het belang van de <span style=\"background-color: #FFFFCC\">kinderen</span> is. Dit oordeel brengt met zich dat de bestreden beschikking, voor zover aan het oordeel van het hof onderworpen, zal worden vernietigd en het inleidend verzoek van de man tot het bepalen van de in dit verzoek nader genoemde <span style=\"background-color: #FFFFCC\">zorgregeling</span> zal worden afgewezen. </p>
      </div>
      <br><small>2.6</small>
      <p class=para>Het hof overweegt ten overvloede dat de informatieregeling zoals in de bestreden beschikking is vastgelegd thans in hoger beroep niet ter beoordeling voorligt. De informatieregeling blijft dan ook in stand. Ter zitting in hoger beroep heeft de vrouw verklaard dat zij zich aan deze verplichting zal houden. Het hof gaat er vanuit dat de vrouw deze toezegging gestand zal doen.</p>
      <br><small>2.7</small>
      <p class=para>Dit leidt tot de volgende beslissing. </p>
      <h4 class=para-title>
      <br><small>3</small>Beslissing</h4>
    <div class=parablock>
      <p class=para>Het hof:</p>
    </div>
    <div class=parablock>
      <p class=para>vernietigt de beschikking waarvan beroep, voor wat betreft de daarin bepaalde <span style=\"background-color: #FFFFCC\">zorgregeling</span> tussen de man en de <span style=\"background-color: #FFFFCC\">kinderen</span>, en in zoverre opnieuw rechtdoende:</p>
    </div>
    <div class=parablock>
      <p class=para>wijst af het inleidend verzoek van de man;</p>
    </div>
    <div class=parablock>
      <p class=para>wijst af het in hoger beroep meer of anders verzochte.</p>
    </div>
    <div class=parablock>
      <p class=para>Deze beschikking is gegeven door mr. M.F.G.H. Beckers, mr. M.C. Schenkeveld en <?linebreak ?>mr. M. Groenleer, in tegenwoordigheid van mr. H. Sapir als griffier en is op 8 januari 2019 in het openbaar uitgesproken door de voorzitter.</p>
    </div>
    <nav class=references><a style="color: #008000; text-decoration: underline; font-weight: bold; " href=http://deeplink.rechtspraak.nl/uitspraak?id=ECLI:NL:GHAMS:2019:44 target=_blank>Bron: Rechtspraak.nl ECLI:NL:GHAMS:2019:44</a></nav></article>