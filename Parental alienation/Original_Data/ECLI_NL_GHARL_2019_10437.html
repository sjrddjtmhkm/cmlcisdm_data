<article class=article><dl class=ecli_info>
<h3><strong>Inhoudsindicatie</strong></h3>
      Bevestiging vonnis met verbetering van gronden. Veroordeling van verdachte ter zake van het meermalen plegen ontucht van twee aan zijn zorg toevertrouwde <span style=\"background-color: #FFFFCC\">kinderen</span>. Betrouwbaarheid aangeefster. Bewijsminimum. Steunbewijs. Afwijzing (voorwaardelijk) verzoek horen aangeefster. Geen ‘sole or decisive evidence’.
    <dt>Instantie</dt>
<dd>Gerechtshof Arnhem-Leeuwarden</dd>
<dt>Uitspraakdatum</dt>
<dd>2019-11-29</dd>
<dt>Publicatiedatum</dt>
<dd>2019-12-05</dd>
<dt>Zaaknummer</dt>
<dd>21-006682-15</dd>
<dt>Procedure</dt>
<dd>Hoger beroep</dd>
<dt>Rechtsgebied</dt>
<dd>Strafrecht</dd>
<dt>Vindplaatsen</dt>
<dd>Rechtspraak.nl</dd>
</dl>
<h3><strong>Uitspraak</strong></h3>
  <p class=para>Afdeling strafrecht</p>
  <div class=parablock>
    <p class=para>Parketnummer:	21-006682-15 </p>
    <p class=para>Uitspraak d.d.:	29 november 2019</p>
    <p class=para>TEGENSPRAAK</p>
  </div>
  <div class=parablock>
    <p class=para>
      <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>Arrest</strong> van de meervoudige kamer voor strafzaken van het gerechtshof Arnhem-Leeuwarden, zittingsplaats Leeuwarden gewezen op het hoger beroep, ingesteld tegen het vonnis van de rechtbank Midden-Nederland van 20 november 2015 met parketnummer 16-659744-13 in de strafzaak tegen</p>
  </div>
  
    <h4 class=para-title>
       verdachte  ,</h4>
    <div class=parablock>
      <p class=para>geboren te  geboorteplaats  op  geboortedatum  1990, </p>
      <p class=para>wonende te  woonplaats  .</p>
    </div>
    <h4 class=para-title>Het hoger beroep</h4>
    <div class=parablock>
      <p class=para>De verdachte heeft tegen het hiervoor genoemde vonnis hoger beroep ingesteld.</p>
    </div>
    <h4 class=para-title>Onderzoek van de zaak</h4>
    <div class=parablock>
      <p class=para>Dit arrest is gewezen naar aanleiding van het <span style=\"background-color: #FFEBEB\">onderzoek</span> op de terechtzittingen van het hof van 19 april 2019 en 15 november 2019 en, overeenkomstig het bepaalde bij artikel 422 van het Wetboek van Strafvordering, het <span style=\"background-color: #FFEBEB\">onderzoek</span> op de terechtzitting in eerste aanleg.</p>
    </div>
    <div class=parablock>
      <p class=para>Het hof heeft kennisgenomen van de vordering van de advocaat-generaal, strekkende tot veroordeling van verdachte ter zake van het ten laste gelegde tot een voorwaardelijke gevangenisstraf voor de duur van 9 maanden, met een proeftijd van 3 jaren. Daarbij dienen dezelfde bijzondere voorwaarden te worden gesteld als in het vonnis genoemd, te weten reclasseringstoezicht en een <span style=\"background-color: #FFEBEB\">contactverbod</span> met de slachtoffers. De vorderingen van de benadeelde partijen dienen volledig te worden toegewezen, te vermeerderen met de wettelijke rente en met oplegging van de schadevergoedingsmaatregel. Deze vordering is na voorlezing aan het hof overgelegd. </p>
    </div>
    <div class=parablock>
      <p class=para>Het hof heeft voorts kennis genomen van hetgeen door verdachte en zijn raadsvrouw, mr. C.B. Stenger, naar voren is gebracht.</p>
    </div>
    <h4 class=para-title>Het vonnis waarvan beroep</h4>
    <div class=parablock>
      <p class=para>De rechtbank heeft bij vonnis van 20 november 2015, waartegen het hoger beroep is gericht, de verdachte ter zake van het meermalen plegen van ontucht van twee aan zijn zorg toevertrouwde <span style=\"background-color: #FFFFCC\">kinderen</span> veroordeeld tot een voorwaardelijke gevangenisstraf voor de duur van 6 maanden, met een proeftijd van 3 jaren. Daarbij is bepaald dat verdachte onder <span style=\"background-color: #FFEBEB\">toezicht</span> van de reclassering wordt gesteld en hem is een <span style=\"background-color: #FFEBEB\">contactverbod</span> opgelegd. De vordering van de benadeelde partij  benadeelde 1  is toegewezen tot een bedrag van € 2.039,- en de vordering van de benadeelde partij  benadeelde 2  is toegewezen tot een bedrag van € 1.000,-. De vordering om wettelijke rente toe te kennen en de schadevergoedingsmaatregel op te leggen is in beide gevallen toegewezen. Voor het overige heeft de rechtbank de vorderingen van  benadeelde 1  en  benadeelde 2  afgewezen. </p>
    </div>
    <div class=parablock>
      <p class=para>Het hof is van oordeel dat de rechtbank ten aanzien van de bewezenverklaring juist heeft beslist en dat het vonnis in zoverre kan worden bevestigd, maar dat de gronden van die beslissing op onderdelen verbeterd dienen te worden. Daarnaast behoeft het vonnis aanvulling ten aanzien van de verweren die in hoger beroep zijn gevoerd en het nadere <span style=\"background-color: #FFEBEB\">onderzoek</span> dat is uitgevoerd. Voorts komt het hof ten aanzien van de door de rechtbank opgelegde bijzondere voorwaarden en de beslissing omtrent de vorderingen van de benadeelde partijen tot een andere beslissing dan de rechtbank. In zoverre zal het vonnis dan ook worden vernietigd. </p>
    </div>
    <h4 class=para-title>Overwegingen met betrekking tot het bewijs</h4>
    <div class=parablock>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=italic>Standpunt verdediging</strong></p>
      <p class=para>Door en namens verdachte is in hoger beroep bepleit dat verdachte van het hem ten laste gelegde dient te worden vrijgesproken. Verdachte heeft gedurende de gehele procedure ontkend dat hij ontucht heeft gepleegd met  benadeelde 1  (hierna:  benadeelde 1  ) en  benadeelde 2  (hierna:  benadeelde 2  ) en volgens de verdediging ontbreekt wettig en overtuigend bewijs voor het tegendeel. Het enige bewijs wordt gevormd door de verklaring van  benadeelde 1  en er zijn redenen om aan te nemen dat haar verklaring niet betrouwbaar en/of ongeloofwaardig is. Nu het dossier geen zelfstandige bewijsmiddelen bevat die de verklaring van  benadeelde 1  ondersteunen, is bovendien niet voldaan aan het vereiste bewijsminimum en dient vrijspraak te volgen, aldus <span style=\"background-color: #FFEBEB\">de raadsvrouw</span>. </p>
    </div>
    <div class=parablock>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=italic>Standpunt openbaar ministerie</strong></p>
      <p class=para>De advocaat-generaal heeft zich op het standpunt gesteld dat de verklaring van  benadeelde 1  betrouwbaar kan worden geacht en dat er voldoende bewijs is dat haar verklaring ondersteunt. De advocaat-generaal acht derhalve voldoende wettig en overtuigend bewijs aanwezig om tot een bewezenverklaring te kunnen komen. </p>
    </div>
    <div class=parablock>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=italic>Juridisch kader</strong></p>
      <p class=para>Het juridische kader omtrent het wettelijke bewijsminimum zoals dat op p. 2 van het vonnis is weergegeven is juist. De kern daarvan is dat de vraag of aan het bewijsminimum wordt voldaan zich niet in algemene zin laat beantwoorden, maar een beoordeling van het concrete geval vergt. Niet vereist is dat het <span style=\"background-color: #FFEBEB\">misbruik</span> steun vindt in ander bewijsmateriaal; het is  afdoende wanneer de verklaring van het slachtoffer op bepaalde punten voldoende bevestiging vindt in andere bewijsmiddelen. </p>
    </div>
    <div class=parablock>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=italic>Oordeel hof</strong></p>
      <p class=para>Het hof is met de rechtbank en de advocaat-generaal van oordeel dat de ten laste gelegde ontucht met zowel  benadeelde 1  als  benadeelde 2  wettig en overtuigend kan worden bewezen. In aanvulling op de beoordeling van de rechtbank op p. 4 en 5 van het vonnis, overweegt het hof daaromtrent als volgt. </p>
    </div>
    <div class=parablock>
      <p class=para>De rechtbank heeft terecht overwogen dat  benadeelde 1  op 27 september 2011 gedetailleerd heeft verklaard en dat die verklaring geen onverklaarbare tegenstrijdigheden bevat. Het verhoor is afgenomen in een <span style=\"background-color: #FFFFCC\">kindvriendelijke</span> studio door een gecertificeerd studioverhoorder. </p>
    </div>
    <div class=parablock>
      <p class=para>Naar aanleiding van verzoeken van de verdediging in hoger beroep is de verklaring die  benadeelde 1  op 27 september 2011 heeft afgelegd, door een deskundige onderzocht. De deskundige – Drs. J. van der Sleen – is door de raadsheer-commissaris van het hof benoemd om advies uit te brengen over de totstandkoming van het studioverhoor, de wijze waarop dat is afgenomen en de vraag wat er vanuit de expertise van de deskundige gezegd kan worden over de betrouwbaarheid van de afgelegde verklaringen. De deskundige heeft daartoe het dossier ontvangen en de audiovisuele registratie van het verhoor van  benadeelde 1  in de <span style=\"background-color: #FFFFCC\">kindvriendelijke</span> studio. Om iets te kunnen zeggen over de waarde van de verklaring wordt in de analyse namelijk niet alleen gekeken naar de inhoud van de verklaring van het <span style=\"background-color: #FFFFCC\">kind</span>, maar ook naar de ontstaansgeschiedenis van die verklaring. Met betrekking tot de inhoud van de verklaring over het vermeende delict, is door de deskundige gekeken naar volledigheid, accuraatheid en consistentie. Met betrekking tot de ontstaansgeschiedenis van de verklaring van een <span style=\"background-color: #FFFFCC\">kind</span> over een zedendelict is onderzocht of er reële scenario’s zijn waardoor de verklaring kan zijn ontstaan, terwijl het vermeende zedendelict niet of niet op de in de verklaring beschreven wijze heeft plaatsgevonden (alternatieve scenario’s). </p>
    </div>
    <div class=parablock>
      <p class=para>De conclusie die drs. J. van der Sleen na afloop van het <span style=\"background-color: #FFEBEB\">onderzoek</span> heeft getrokken en zoals die is opgenomen in het door haar opgemaakte rapport d.d. 30 juli 2019, luidt: </p>
    </div>
    <div class=parablock>
      <p class=para>“Er zijn geen serieuze problemen met de inhoud van de verklaring van  benadeelde 1  . Haar verklaring is voor een zesjarige niet onvolledig, er zijn geen grote problemen met de accuraatheid van haar verklaring en er zijn evenmin grote problemen met de consistentie van haar verklaring. Er is een onopgehelderd punt rondom de beschikbaarheid van snoep voor de <span style=\"background-color: #FFFFCC\">kinderen</span>. <span style=\"background-color: #FFFFCC\">Moeder</span> stelt dat er altijd snoep op tafel stond en geeft daarmee aan dat het vreemd is dat <span style=\"background-color: #FFFFCC\">kinderen</span> <span style=\"background-color: #FFEBEB\">seksuele</span> handelingen bij  verdachte  (het hof begrijpt: verdachte) verrichten voor snoep. </p>
    </div>
    <div class=parablock>
      <p class=para>Op basis van het dossier zoals dat er nu ligt, vind ik evenmin ondersteuning voor de mogelijkheid dat de verklaring van  benadeelde 1  volledig door bewuste of onbewuste beïnvloeding is ontstaan. De waarde van het deel van het verhoor in de <span style=\"background-color: #FFFFCC\">kindvriendelijke</span> verhoorstudio na het regiebezoek rondom ‘plas uit de piemel van  verdachte  ’ is qua waarde niet te bepalen, omdat dit sturend tot stand is gekomen. Dit doet overigens niet af aan de waarde van de verklaring van  benadeelde 1  in de <span style=\"background-color: #FFFFCC\">kindvriendelijke</span> verhoorstudio tót het regiebezoek. Ook vind ik in het dossier geen ondersteuning voor de mogelijkheid dat de verklaring van  benadeelde 1  door een misverstand tot stand is gekomen, voor de mogelijkheid dat  benadeelde 1  en  benadeelde 2  wel <span style=\"background-color: #FFEBEB\">seksueel</span> zijn <span style=\"background-color: #FFEBEB\">misbruikt</span> maar door iemand anders dan  verdachte  en voor de mogelijkheid dat  benadeelde 1  het verhaal over de <span style=\"background-color: #FFEBEB\">seksuele</span> handelingen bij en door  verdachte  heeft verzonnen.”</p>
    </div>
    <div class=parablock>
      <p class=para>De verdediging heeft naar aanleiding van de regiezitting op 19 april 2019 de gelegenheid gekregen schriftelijke vragen te stellen aan de deskundige Van der Sleen, waarvan de beantwoording op 3 september 2019 door het hof is ontvangen. </p>
    </div>
    <div class=parablock>
      <p class=para>Voorts heeft het hof naar aanleiding van de regiezitting op 19 april 2019 de beschikking gekregen over de audiovisuele registratie van het verhoor van  benadeelde 1  in de <span style=\"background-color: #FFFFCC\">kindvriendelijke</span> studio. Uit het proces-verbaal van de terechtzitting in eerste aanleg d.d. 6 november 2015 blijkt dat de verdediging ook kennis heeft genomen van deze beelden. De verdediging heeft de gelegenheid gekregen het verhoor in hoger beroep (opnieuw) te bekijken, maar hiervan is geen gebruik gemaakt. </p>
      <p class=para>Mede nu het hof zelf kennis heeft kunnen nemen van de audiovisuele registratie van het verhoor van  benadeelde 1  , onderschrijft het hof de bevindingen van de deskundige daaromtrent. Ook bij het hof heeft de verklaring die  benadeelde 1  heeft afgelegd, zowel wat betreft de inhoud als de manier waarop zij heeft verklaard, een authentieke indruk gewekt. Als  benadeelde 1  op een gegeven moment door de verhoorder wordt gevraagd waar ze over komt praten, is duidelijk dat zij een drempel over moet. Ze verklaart dat het over iets “heel geks” gaat. Dat ze een oom heeft en dat die iets “heel raars” deed. Op vragen wat dat “geks/raars” dan is, vertelt  benadeelde 1  vervolgens uit eigen beweging over het <span style=\"background-color: #FFEBEB\">misbruik</span>. Die verklaring is gedetailleerd en consistent. Waar nodig verduidelijkt zij bepaalde punten of corrigeert zij de verhoorder. Ook geeft zij duidelijk aan wanneer zij iets niet meer weet. Later in het verhoor komt meermalen terug dat  benadeelde 1  het wel ‘raar’ vindt wat er is gebeurd, dat zij het niet leuk vond, dat ze bang was dat de <span style=\"background-color: #FFFFCC\">kinderen</span> op school haar zouden uitlachen en dat toen zij het aan haar <span style=\"background-color: #FFFFCC\">vader</span> vertelde zij ook dacht dat hij haar een “beetje raar” zou vinden. Deze schaamte omtrent het gebeuren komt op het hof reëel over.  </p>
      <p class=para>Op grond van de bevindingen van deskundige Van der Sleen en het zien van de audiovisuele registratie van het verhoor, is het hof overtuigd van de geloofwaardigheid van  benadeelde 1  . Dat er sprake zou zijn van een verzonnen of ‘ingefluisterd’ verhaal, is op geen enkele wijze gebleken. </p>
    </div>
    <div class=parablock>
      <p class=para>Anders dan de rechtbank zal het hof het gedeelte van de verklaring ná het regiebezoek, naar aanleiding van de bevindingen van de deskundige, niet voor het bewijs gebruiken, nu het verhoor vanaf dat moment volgens de deskundige wat meer sturend wordt. Dit betekent dat van het op p. 3 en 4 van het in het vonnis opgenomen bewijsmiddel (verhoor  benadeelde 1  ) het gedeelte van “I: En heb je ’s gezien dat er wat uit de piemel kwam van oom  verdachte  ?” tot en met “G: Oom  verdachte  zelf”, wordt geschrapt. </p>
    </div>
    <div class=parablock>
      <p class=para>Ten aanzien van de opmerking van de deskundige dat er een onopgehelderd punt is rondom de beschikbaarheid van snoep voor de <span style=\"background-color: #FFFFCC\">kinderen</span>, merkt het hof op dat de <span style=\"background-color: #FFFFCC\">moeder</span> van  benadeelde 1  op 13 oktober 2015 bij de rechter-commissaris weliswaar heeft verklaard dat er altijd een bakje met snoep op tafel stond die bereikbaar was voor iedereen, maar dat zij op de vraag of de <span style=\"background-color: #FFFFCC\">kinderen</span> dan de hele dag door snoep mochten pakken, heeft geantwoord: “Nee, ze vroegen het wel altijd (…)”. Dat  benadeelde 1  heeft verklaard dat zij <span style=\"background-color: #FFEBEB\">seksuele</span> handelingen bij verdachte moest verrichten in ruil voor snoep, is daarom niet onlogisch of in strijd met door de <span style=\"background-color: #FFFFCC\">moeder</span> genoemde de feiten en omstandigheden. </p>
    </div>
    <div class=parablock>
      <p class=para>Ten slotte is het hof met de rechtbank en de advocaat-generaal van oordeel dat de verklaring van verdachte en het door de verdediging opgeworpen scenario – inhoudende dat  benadeelde 1  in verband met de <span style=\"background-color: #FFFFCC\">scheiding</span> van haar <span style=\"background-color: #FFFFCC\">ouders</span> op ingeven van haar <span style=\"background-color: #FFFFCC\">vader</span> een valse verklaring zou hebben afgelegd – onaannemelijk is. Daartoe stelt het hof voorop dat verdachte wisselend heeft verklaard over de vraag of hij wel eens op  benadeelde 1  en  benadeelde 2  heeft gepast: in zijn eerste verhoren bij de Schotse politie heeft verdachte dat volledig ontkend, terwijl hij later heeft aangegeven dat het wel eens voorkwam. Over de reden waarom hij dit bij de Schotse politie aanvankelijk ontkende, is verdachte ter terechtzitting van het hof op 15 november 2019 bevraagd. Zijn antwoorden daarop waren onduidelijk en steeds wisselend. </p>
      <p class=para>Daarnaast heeft de advocaat-generaal terecht op een aantal omstandigheden gewezen die het scenario van bewuste beïnvloeding van  benadeelde 1  door haar <span style=\"background-color: #FFFFCC\">vader</span> tegenspreken. Haar <span style=\"background-color: #FFFFCC\">vader</span>,  <span style=\"background-color: #FFFFCC\">vader</span>  , heeft bij de politie een verklaring afgelegd, waarin hij aangeeft dat hij - ondanks de <span style=\"background-color: #FFFFCC\">echtscheiding</span> - de <span style=\"background-color: #FFFFCC\">moeder</span> nadrukkelijk wil betrekken bij de zaak en het verhoor en niets zonder haar medeweten wil doen. Hij geeft ook aan dat het hem niet om strafvervolging gaat, maar om de belangen van zijn <span style=\"background-color: #FFFFCC\">kinderen</span> en om herhaling te voorkomen.  <span style=\"background-color: #FFFFCC\">vader</span>  is ook niet enkel negatief over de persoon van verdachte en van het ongefundeerd poneren van stellingen om een hetze tegen verdachte te ontketenen, lijkt ook anderszins geen enkele sprake te zijn. Dit bezien, naast het feit dat ook Van der Sleen geen <span style=\"background-color: #FFEBEB\">aanwijzingen</span> heeft gezien voor bewuste of onbewuste beïnvloeding van  benadeelde 1  , en de overtuigende indruk die de verklaring van het  benadeelde 1  bij het hof heeft gewekt, maakt dat het hof de ontkennende verklaring van verdachte terzijde schuift. </p>
    </div>
    <div class=parablock>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=italic>Conclusie</strong></p>
      <p class=para>Het hof acht de verklaring van  benadeelde 1  geloofwaardig en betrouwbaar en deze verklaring kan voor het bewijs worden gebruikt. Haar verklaring vindt in voldoende mate steun in ander bewijsmateriaal, zoals de rechtbank heeft overwogen. Op grond van de bewijsmiddelen zoals die in het vonnis zijn vermeld – de hiervoor vermelde verbetering in aanmerking genomen – acht het hof derhalve wettig en overtuigend bewezen dat verdachte ontucht heeft gepleegd met  benadeelde 1  en  benadeelde 2  .  Dat de oppas  getuige  in hoger beroep als getuige bij de raadsheer-commissaris heeft verklaard dat zij nooit iets aan  benadeelde 1  of  benadeelde 2  heeft gemerkt, maakt het voorgaande niet anders. </p>
      <p class=para>De beslissing van de rechtbank dat het onderdeel “aan zijn zorg en waakzaamheid toevertrouwd”, eveneens wettig en overtuigend kan worden bewezen, is eveneens juist. De verweren van de verdediging strekkende tot vrijspraak van verdachte worden gezien het voorgaande verworpen. </p>
    </div>
    <div class=parablock>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=italic>Voorwaardelijk verzoek</strong></p>
      <p class=para>De raadsvrouw heeft ter terechtzitting van het hof bepleit dat indien het hof niet tot vrijspraak komt, het noodzakelijk is dat  benadeelde 1   als getuige wordt gehoord. Zij heeft daartoe aangevoerd dat haar verklaring “sole or decisive evidence” betreft en dat de verdediging tot op heden niet, althans onvoldoende in de gelegenheid is geweest die verklaring op betrouwbaarheid en geloofwaardigheid te toetsen. </p>
    </div>
    <div class=parablock>
      <p class=para>Het hof stelt voorop dat de verdediging in eerste aanleg en in hoger beroep inderdaad niet in de gelegenheid is geweest  benadeelde 1  als getuige te ondervragen. Het hof heeft een eerder verzoek van de verdediging daartoe op de regiezitting van 19 april 2019 afgewezen. In dat kader is destijds overwogen dat het een <span style=\"background-color: #FFFFCC\">minderjarige</span> getuige betreft en dat bekend is dat zij in het verleden EMDR-therapie heeft gevolgd. Uit de verklaring van haar advocate bleek dat de situatie van  benadeelde 1  op dat moment niet heel anders was dan ten tijde van de voorgaande regiezitting. Ondertussen was veel tijd verstreken: het ging om feiten die acht jaar daarvoor zouden hebben plaatsgevonden. Deze omstandigheden gelden nog onverkort.  Op de zitting van 15 november 2019 heeft de advocate van  benadeelde 1  aangegeven dat de gevolgen van het <span style=\"background-color: #FFEBEB\">misbruik</span> nog steeds aanwezig zijn en dit blijkt eveneens uit de schriftelijke slachtofferverklaring die  benadeelde 1  zelf in hoger beroep heeft ingediend. Zij schrijft onder meer dat zij het gebeuren moeilijk kan verwerken “omdat er dan weer een zitting is en dan weer dit en dan weer dat”. Het hof heeft deze omstandigheden ook afgewogen tegen de achtergrond van de Europese Richtlijn inzake vaststelling van minimumnormen voor de rechten, ondersteuning en de <span style=\"background-color: #FFEBEB\">bescherming</span> van slachtoffers van strafbare feiten, en de onderbouwing van het verzoek van <span style=\"background-color: #FFEBEB\">de raadsvrouw</span>. </p>
    </div>
    <div class=parablock>
      <p class=para>Het hof wijst het verzoek tot het horen van  benadeelde 1  als getuige af. Dat de deskundige Van der Sleen van een deel van de verklaring heeft gezegd dat de betrouwbaarheid daarvan niet kan worden vastgesteld en de oppas (  getuige  ) bij de raadsheer-commissaris heeft verklaard nooit iets van het <span style=\"background-color: #FFEBEB\">misbruik</span> te hebben gemerkt, maakt niet dat het horen van  benadeelde 1  als getuige noodzakelijk is. Voor het overige heeft <span style=\"background-color: #FFEBEB\">de raadsvrouw</span> ten opzichte van de zitting van 19 april 2019 geen nieuwe argumenten aangedragen. Het hof acht zich op grond van het dossier, het aanvullende <span style=\"background-color: #FFEBEB\">onderzoek</span> dat door de raadsheer-commissaris is uitgevoerd en het verhandelde ter terechtzitting voldoende voorgelicht om op de vragen van artikel 348 en 350 van het Wetboek van Strafvordering te beslissen. </p>
    </div>
    <div class=parablock>
      <p class=para>Dat de verdediging niet in staat is geweest  benadeelde 1  te ondervragen staat er niet aan in de weg dat die verklaring voor het bewijs wordt gebezigd, mits is voldaan aan de eisen van een eerlijk proces, in het bijzonder doordat de bewezenverklaring niet in beslissende mate op die verklaring wordt gebaseerd dan wel – indien de bewezenverklaring wel in beslissende mate op die verklaring wordt gebaseerd – het ontbreken van een behoorlijke en effectieve mogelijkheid om de betreffende getuige te ondervragen in voldoende mate wordt gecompenseerd. Voor de beantwoording van de vraag of de bewezenverklaring in beslissende mate steunt op de verklaring van - kort gezegd - een, ondanks het nodige initiatief daartoe, niet door de verdediging ondervraagde getuige, is van belang in hoeverre die verklaring steun vindt in andere bewijsmiddelen. Het benodigde steunbewijs moet betrekking hebben op die onderdelen van de hem belastende verklaring die de verdachte betwist. Of dat steunbewijs aanwezig is, wordt mede bepaald door het gewicht van de verklaring van deze getuige in het licht van de bewijsvoering als geheel.<footnote-ref xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink linkend=_70962707-ae17-4bb0-ba4e-ae5e756e875a></footnote-ref></p>
    </div>
    <div class=parablock>
      <p class=para>Het hof is met de advocaat-generaal van oordeel dat geen sprake is van een situatie dat de bewezenverklaring in beslissende mate op de verklaring van  benadeelde 1  is gebaseerd. Zoals hiervoor is overwogen en zoals blijkt uit de in het vonnis uitgewerkte bewijsmiddelen is er voldoende steunbewijs, óók op onderdelen die verdachte heeft betwist. </p>
    </div>
    <div class=parablock>
      <p class=para>Ten overvloede wijst het hof er daarnaast op dat de verdediging op meerdere vlakken  compensatie is geboden voor het feit dat zij  benadeelde 1  niet heeft kunnen ondervragen, te weten door de audiovisuele registratie van het verhoor bij het dossier te voegen, deskundigenonderzoek omtrent het verhoor te laten uitvoeren, de verdediging de gelegenheid te geven (aanvullende) schriftelijke vragen aan de deskundige te stellen en de getuige  getuige  door de raadsheer-commissaris te laten horen. </p>
    </div>
    <div class=parablock>
      <p class=para>Gelet op het voorgaande staat het niet horen van  benadeelde 1  als getuige aan het gebruik van haar verklaring voor het bewijs, zoals hiervoor is overwogen, niet in de weg. </p>
    </div>
    <h4 class=para-title>Oplegging van straf en/of maatregel</h4>
    <div class=parablock>
      <p class=para>De hierna te melden strafoplegging is in overeenstemming met de aard en de ernst van het bewezenverklaarde en de omstandigheden waaronder dit is begaan, mede gelet op de persoon van verdachte, zoals van een en ander bij het <span style=\"background-color: #FFEBEB\">onderzoek</span> ter terechtzitting is gebleken. </p>
    </div>
    <div class=parablock>
      <p class=para>De rechtbank heeft ten aanzien van de strafoplegging overwogen: </p>
    </div>
    <div class=parablock>
      <p class=para>“Verdachte heeft zich schuldig gemaakt aan grensoverschrijdend <span style=\"background-color: #FFEBEB\">seksueel</span> gedrag met twee jonge <span style=\"background-color: #FFFFCC\">kinderen</span>. Bij het bepalen van de straf en de strafmaat houdt de rechtbank niet alleen rekening met de ernst van dit feit, maar ook met de omstandigheden dat verdachte daarbij <span style=\"background-color: #FFEBEB\">misbruik</span> heeft gemaakt van het in hem gestelde vertrouwen nu deze gedragingen hebben plaatsgevonden met de <span style=\"background-color: #FFFFCC\">kinderen</span> van zijn zus en zwager, op momenten dat de zorg over deze <span style=\"background-color: #FFFFCC\">kinderen</span> aan hem was toevertrouwd en in een <span style=\"background-color: #FFF0DD\">omgeving</span> waarin deze <span style=\"background-color: #FFFFCC\">kinderen</span> zich veilig behoorden te voelen, namelijk in de <span style=\"background-color: #FFF0DD\">woning</span> van hun <span style=\"background-color: #FFFFCC\">moeder</span>. Door aldus te handelen heeft verdachte inbeuk gemaakt op de lichamelijke integriteit van de beide slachtoffertjes”. </p>
    </div>
    <div class=parablock>
      <p class=para>Het hof acht deze overweging juist en neemt die over. </p>
    </div>
    <div class=parablock>
      <p class=para>Gelet op de aard en ernst van de bewezenverklaarde feiten ligt in beginsel oplegging van een onvoorwaardelijke gevangenisstraf in de rede. Gelet echter op de persoonlijke omstandigheden van verdachte - hij woont in Schotland en heeft daar sinds enkele jaren een (gezins)leven opgebouwd - en de omstandigheid dat de feiten dateren van meer dan 8 jaar geleden zal het hof overeenkomstig het vonnis een voorwaardelijke gevangenisstraf van 6 maanden, met een proeftijd van 3 jaren opleggen. Met deze straf beoogt het hof tevens te voorkomen dat verdachte zich in de toekomst nogmaals schuldig maakt aan (soortgelijke) strafbare feiten. </p>
    </div>
    <div class=parablock>
      <p class=para>Anders dan de rechtbank en de advocaat-generaal ziet het hof thans geen aanleiding (meer) tot het stellen van bijzondere voorwaarden. </p>
    </div>
    <h4 class=para-title>Vordering van de benadeelde partij  benadeelde 1 </h4>
    <div class=parablock>
      <p class=para>De benadeelde partij heeft zich in eerste aanleg in het strafproces gevoegd met een vordering tot schadevergoeding. Deze bedraagt € 6.539,00, bestaande uit € 539,- aan materiële schade en € 6.000,- aan immateriële schade. De vordering is bij het vonnis waarvan beroep toegewezen tot een bedrag van € 2.039,-, vermeerderd met de wettelijke rente en met oplegging van de schadevergoedingsmaatregel. De benadeelde partij heeft zich in hoger beroep opnieuw gevoegd voor het bedrag van haar oorspronkelijke vordering.</p>
    </div>
    <div class=parablock>
      <p class=para>Uit het <span style=\"background-color: #FFEBEB\">onderzoek</span> ter terechtzitting is het hof voldoende gebleken dat de benadeelde partij als gevolg van het bewezenverklaarde handelen van verdachte rechtstreeks schade heeft geleden. Het hof acht de gevorderde schade - net als de rechtbank - voor wat betreft de materiële schade (€ 539,-) en de immateriële schade tot een bedrag van € 1.500,- redelijk en voor toewijzing gereed. Het rechtstreekse verband tussen het bewezenverklaarde handelen en de gestelde schade is in zoverre voldoende aannemelijk geworden. </p>
    </div>
    <div class=parablock>
      <p class=para>Ten aanzien van de overige gevorderde immateriële schade beschikt het hof over onvoldoende informatie om die schade waarvan mogelijk sprake is, op geld te waarderen. Het alsnog de beschikking verkrijgen over die informatie zal een onevenredige belasting van het strafgeding opleveren. Om die reden kan de benadeelde partij daarom in zoverre thans in haar vordering niet worden ontvangen en kan zij haar vordering slechts bij de burgerlijke rechter aanbrengen.</p>
    </div>
    <div class=parablock>
      <p class=para>Wat betreft het toekennen van de wettelijke rente en de oplegging van de schadevergoedingsmaatregel beslist het hof conform de rechtbank. </p>
    </div>
    <h4 class=para-title>Vordering van de benadeelde partij  benadeelde 2 </h4>
    <div class=parablock>
      <p class=para>De benadeelde partij heeft zich in eerste aanleg in het strafproces gevoegd met een vordering tot schadevergoeding. Deze bedraagt € 3.000,00 aan immateriële schade. De vordering is bij het vonnis waarvan beroep toegewezen tot een bedrag van € 1.000,-. De benadeelde partij heeft zich in hoger beroep opnieuw gevoegd voor het bedrag van haar oorspronkelijke vordering.</p>
    </div>
    <div class=parablock>
      <p class=para>Uit het <span style=\"background-color: #FFEBEB\">onderzoek</span> ter terechtzitting is het hof voldoende gebleken dat de benadeelde partij als gevolg van het bewezenverklaarde handelen van verdachte rechtstreeks schade heeft geleden. Evenals de rechtbank is het hof van oordeel dat de vordering tot een bedrag van <?linebreak ?>€ 1.000,- kan worden toegewezen, te vermeerderen met de wettelijke rente. Het hof acht de vordering in zoverre redelijk en voor toewijzing gereed. </p>
    </div>
    <div class=parablock>
      <p class=para>Voor het overige is het hof - net als bij de vordering van  benadeelde 1  - van oordeel dat behandeling van de vordering een onevenredige belasting van het strafgeding oplevert. In zoverre kan de benadeelde partij daarom thans in haar vordering niet worden ontvangen en kan zij haar vordering slechts bij de burgerlijke rechter aanbrengen.</p>
    </div>
    <div class=parablock>
      <p class=para>Om te bevorderen dat de schade door verdachte wordt vergoed, zal het hof de maatregel van artikel 36f van het Wetboek van <span style=\"background-color: #FFEBEB\">Strafrecht</span> opleggen op de hierna te noemen wijze. </p>
    </div>
    <h4 class=para-title>Toepasselijke wettelijke voorschriften</h4>
    <div class=parablock>
      <p class=para>Het hof heeft gelet op de artikelen 14a, 14b, 14c, 36f, 57 en 249 van het Wetboek van <span style=\"background-color: #FFEBEB\">Strafrecht</span>.</p>
    </div>
    <div class=parablock>
      <p class=para>Deze voorschriften zijn toegepast, zoals zij golden ten tijde van het bewezen verklaarde.</p>
    </div>
    <h4 class=para-title>BESLISSING</h4>
    <div class=parablock>
      <p class=para>Het hof:</p>
    </div>
    <div class=parablock>
      <p class=para>Vernietigt het vonnis waarvan beroep ten aanzien van de opgelegde straf en de beslissing omtrent de vorderingen van de benadeelde partijen en doet in zoverre opnieuw recht.</p>
    </div>
    <div class=parablock>
      <p class=para>Veroordeelt de verdachte tot een <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>gevangenisstraf</strong> voor de duur van <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>6 (zes) maanden</strong>.</p>
    </div>
    <div class=parablock>
      <p class=para>Bepaalt dat de gevangenisstraf niet ten uitvoer zal worden gelegd, tenzij de rechter later anders mocht gelasten omdat de verdachte zich voor het einde van een proeftijd van <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>3 (drie) jaren</strong> aan een strafbaar feit heeft schuldig gemaakt.</p>
    </div>
    <h4 class=para-title>Vordering van de benadeelde partij  benadeelde 1 </h4>
    <p class=para>Wijst toe de vordering tot schadevergoeding van de benadeelde partij  benadeelde 1  ter zake van het bewezen verklaarde tot het bedrag van <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>€ 2.039,00 (tweeduizend negenendertig euro) bestaande uit € 539,00 (vijfhonderdnegenendertig euro) materiële schade en € 1.500,00 (duizend vijfhonderd euro) immateriële schade, vermeerderd met de wettelijke rente vanaf de hierna te noemen aanvangsdatum tot aan de dag der voldoening</strong>.</p>
    <div class=parablock>
      <p class=para>Verklaart de benadeelde partij voor het overige niet-ontvankelijk in de vordering en bepaalt dat de benadeelde partij in zoverre de vordering slechts bij de burgerlijke rechter kan aanbrengen.</p>
    </div>
    <div class=parablock>
      <p class=para>Verwijst de verdachte in de door de benadeelde partij gemaakte en ten behoeve van de tenuitvoerlegging nog te maken kosten, tot aan de datum van deze uitspraak begroot op nihil.</p>
    </div>
    <div class=parablock>
      <p class=para>Legt aan de verdachte de verplichting op om aan de Staat, ten behoeve van het slachtoffer, genaamd  benadeelde 1  , ter zake van het bewezen verklaarde een bedrag te betalen van <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>€ 2.039,00 (tweeduizend negenendertig euro) bestaande uit € 539,00 (vijfhonderdnegenendertig euro) materiële schade en € 1.500,00 (duizend vijfhonderd euro) immateriële schade</strong>, bij gebreke van betaling en verhaal te vervangen door <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>30 (dertig) dagen hechtenis</strong>, vermeerderd met de wettelijke rente vanaf de hierna te noemen aanvangsdatum tot aan de dag der voldoening, met dien verstande dat de toepassing van die hechtenis de verplichting tot schadevergoeding aan de Staat ten behoeve van het slachtoffer niet opheft.</p>
    </div>
    <div class=parablock>
      <p class=para>Bepaalt dat indien en voor zover de verdachte aan een van beide betalingsverplichtingen heeft voldaan, de andere vervalt.</p>
    </div>
    <div class=parablock>
      <p class=para>Bepaalt de aanvangsdatum van de wettelijke rente voor de materiële schade op:</p>
    </div>
    <p class=para>- 27 september 2011 over een bedrag van € 139,00 ter zake van het studioverhoor</p>
    <p class=para>- 25 februari 2013 over een bedrag van € 400,00 ter zake van behandeling, en </p>
    <p class=para>- 15 mei 2011 ter zake van de immateriële schade.</p>
    <h4 class=para-title>Vordering van de benadeelde partij  benadeelde 2 </h4>
    <p class=para>Wijst toe de vordering tot schadevergoeding van de benadeelde partij  benadeelde 2  ter zake van het bewezen verklaarde tot het bedrag van <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>€ 1.000,00 (duizend euro) ter zake van immateriële schade, vermeerderd met de wettelijke rente vanaf de hierna te noemen aanvangsdatum tot aan de dag der voldoening</strong>.</p>
    <div class=parablock>
      <p class=para>Verklaart de benadeelde partij voor het overige niet-ontvankelijk in de vordering en bepaalt dat de benadeelde partij in zoverre de vordering slechts bij de burgerlijke rechter kan aanbrengen.</p>
    </div>
    <div class=parablock>
      <p class=para>Verwijst de verdachte in de door de benadeelde partij gemaakte en ten behoeve van de tenuitvoerlegging nog te maken kosten, tot aan de datum van deze uitspraak begroot op nihil.</p>
    </div>
    <div class=parablock>
      <p class=para>Legt aan de verdachte de verplichting op om aan de Staat, ten behoeve van het slachtoffer, genaamd  benadeelde 2  , ter zake van het bewezen verklaarde een bedrag te betalen van <?linebreak ?><strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>€ 1.000,00 (duizend euro) als vergoeding voor immateriële schade</strong>, bij gebreke van betaling en verhaal te vervangen door <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>20 (twintig) dagen hechtenis</strong>, vermeerderd met de wettelijke rente vanaf de hierna te noemen aanvangsdatum tot aan de dag der voldoening, met dien verstande dat de toepassing van die hechtenis de verplichting tot schadevergoeding aan de Staat ten behoeve van het slachtoffer niet opheft.</p>
    </div>
    <div class=parablock>
      <p class=para>Bepaalt dat indien en voor zover de verdachte aan een van beide betalingsverplichtingen heeft voldaan, de andere vervalt.</p>
    </div>
    <div class=parablock>
      <p class=para>Bepaalt de aanvangsdatum van de wettelijke rente voor de immateriële schade op 15 mei 2011.</p>
    </div>
    <div class=parablock>
      <p class=para>Bevestigt het vonnis waarvan beroep voor het overige, met inachtneming van het hiervoor overwogene.</p>
    </div>
    <div class=parablock>
      <p class=para>Aldus gewezen door</p>
      <p class=para>mr. J. Dolfing, voorzitter,</p>
      <p class=para>mr. L.J. Bosch en mr. E. Pennink, raadsheren,</p>
      <p class=para>in tegenwoordigheid van mr. H. Akkerman, griffier,</p>
      <p class=para>en op 29 november 2019 ter openbare terechtzitting uitgesproken.</p>
      <p class=para>Mr. Pennink is buiten staat dit arrest mede te ondertekenen. </p>
    </div>
  
  <div class=footnote>
<span>1</span><span>
     HR 29 januari 2019 (<a style="color: #008000; text-decoration: underline; font-weight: bold; " href=https://www.recht.nl/rechtspraak/?ecli=ECLI:NL:HR:2019:123>ECLI:NL:HR:2019:123</a>)
  </span>
</div>
<nav class=references><a style="color: #008000; text-decoration: underline; font-weight: bold; " href=http://deeplink.rechtspraak.nl/uitspraak?id=ECLI:NL:GHARL:2019:10437 target=_blank>Bron: Rechtspraak.nl ECLI:NL:GHARL:2019:10437</a></nav></article>