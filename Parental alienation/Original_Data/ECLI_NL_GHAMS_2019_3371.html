<article class=article><dl class=ecli_info>
<h3><strong>Inhoudsindicatie</strong></h3>
      <span style=\"background-color: #FFEBEB\">Schorsing</span> van de werking van de in eerste aanleg gegeven beschikking tot vervangende toestemming aan de vrouw om met de <span style=\"background-color: #FFFFCC\">kinderen</span> naar Spanje te <span style=\"background-color: #FFF0DD\">verhuizen</span> alsmede met betrekking tot de zorg- en vakantieregeling.
    <dt>Instantie</dt>
<dd>Gerechtshof Amsterdam</dd>
<dt>Uitspraakdatum</dt>
<dd>2019-09-10</dd>
<dt>Publicatiedatum</dt>
<dd>2019-09-17</dd>
<dt>Zaaknummer</dt>
<dd>200.261.608/02</dd>
<dt>Rechtsgebied</dt>
<dd>Civiel recht; Personen- en familierecht</dd>
<dt>Vindplaatsen</dt>
<dd>Rechtspraak.nl</dd>
</dl>
<h3><strong>Uitspraak</strong></h3>
  
    GERECHTSHOF AMSTERDAM
    <div class=parablock>
      <p class=para>Afdeling civiel recht en belastingrecht</p>
      <p class=para>Team III (familie- en jeugdrecht)</p>
    </div>
    <div class=parablock>
      <p class=para>zaaknummer: 200.261.608/02 </p>
      <p class=para>zaaknummer rechtbank: C/13/662451 /FA RK 19/1169 </p>
    </div>
    <div class=parablock>
      <p class=para>beschikking van de meervoudige kamer van 10 september 2019 </p>
    </div>
    <div class=parablock>
      <p class=para>in het incidentele verzoek tot <span style=\"background-color: #FFEBEB\">schorsing</span> van de uitvoerbaarheid bij voorraad</p>
    </div>
    <div class=parablock>
      <p class=para>van</p>
    </div>
    <div class=parablock>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>
           de man  ,</strong></p>
      <p class=para>wonende te  woonplaats 1  ,</p>
      <p class=para>verzoeker,</p>
      <p class=para>verder te noemen: de man,</p>
      <p class=para>advocaat: mr. R. Korver te Amsterdam.</p>
    </div>
    <div class=parablock>
      <p class=para>en</p>
    </div>
    <div class=parablock>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>
           de vrouw 
        ,</strong></p>
      <p class=para>in de basisadministratie persoonsgegevens ingeschreven te  plaats 1  , thans wonende te  woonplaats 2  ,  land  ,</p>
      <p class=para>verweerster,</p>
      <p class=para>verder te noemen: de vrouw,</p>
      <p class=para>advocaat: mr. M. Nurdogan-Ferwerda te Amsterdam.</p>
    </div>
    <div class=parablock>
      <p class=para>In zijn adviserende taak is in de procedure gekend:</p>
      <p class=para>Raad voor de <span style=\"background-color: #FFEBEB\">Kinderbescherming</span> Amsterdam</p>
      <p class=para>hierna te noemen: <span style=\"background-color: #FFEBEB\">de raad</span>.</p>
    </div>
    <h4 class=para-title>
      <br><small>1</small>Het verloop van het geding in eerste aanleg</h4>
    <div class=parablock>
      <p class=para>Het hof verwijst voor het verloop van het geding in eerste aanleg naar de beschikking van de rechtbank Amsterdam van 17 april 2019 uitgesproken onder voormeld zaaknummer.</p>
    </div>
    <h4 class=para-title>
      <br><small>2</small>Het geding in hoger beroep</h4>
    <br><small>2.1.</small>
      <p class=para>De man heeft op 27 juni 2019 hoger beroep ingesteld tegen de beschikking van de rechtbank Amsterdam (  nummer  ). Daarbij heeft hij verder verzocht om <span style=\"background-color: #FFEBEB\">schorsing</span> van de werking van de bestreden beschikking (200.261.608/02). </p>
      <br><small>2.2.</small>
      <p class=para>De vrouw heeft op 19 juli 2019 een verweerschrift ingediend tegen het verzoek van de man in hoger beroep alsmede het verzoek tot <span style=\"background-color: #FFEBEB\">schorsing</span>.</p>
      <br><small>2.3.</small>
      <p class=para>Bij het hof zijn voorts de volgende stukken ingekomen:</p>
      <p class=para>- een journaalbericht van de zijde van man van 23 augustus 2019 met producties 17 tot en met 19, ingekomen op 23 augustus 2019;</p>
      <p class=para>- een journaalbericht van 2 september 2019 van de zijde van de vrouw met bijlagen 3 tot en met 9, ingekomen op 3 september 2019;</p>
      <p class=para>- een journaalbericht van de zijde van de man van 4 september 2019 met producties 20 tot en met 22, ingekomen op 5 september 2019;</p>
      <p class=para>- een journaalbericht van 4 september 2019 van de zijde van de vrouw met producties 10 en 11, ingekomen op 5 september 2019;</p>
      <p class=para>- een journaalbericht van 5 september 2019 van de zijde van de vrouw met een bijlage, ingekomen op 5 september 2019.</p>
      <br><small>2.4.</small>
      <p class=para>De mondelinge behandeling heeft op 5 september 2019 plaatsgevonden. Verschenen zijn: </p>
      <p class=para>- de man, bijgestaan door zijn advocaat; </p>
      <p class=para>- de vrouw, bijgestaan door haar advocaat en mevrouw I. Huigens, tolk Engels;</p>
      <p class=para>- <span style=\"background-color: #FFEBEB\">de raad</span>, vertegenwoordigd door mevrouw  X  .</p>
      <p class=para>Partijen hebben ter zitting pleitnotities overgelegd. </p>
      <h4 class=para-title>
      <br><small>3</small>De feiten</h4>
    <div class=parablock>
      <p class=para>Partijen hebben een affectieve relatie met elkaar gehad en zij hebben van 2008 tot 2016 samengewoond. Tijdens deze relatie zijn geboren: </p>
    </div>
    <p class=para>-  <span style=\"background-color: #FFFFCC\">minderjarige</span> 1  , geboren op  geboortedatum  2011 te  plaats 2  (hierna:  <span style=\"background-color: #FFFFCC\">kind</span> A  );</p>
    <p class=para>-  <span style=\"background-color: #FFFFCC\">minderjarige</span> 2  , geboren op  geboortedatum  2014 te  plaats 1  (hierna:  <span style=\"background-color: #FFFFCC\">kind</span> B  ).</p>
    <p class=para>Partijen oefenen gezamenlijk het <span style=\"background-color: #FFEBEB\">gezag</span> uit. Partijen zijn na beëindiging van hun relatie een <span style=\"background-color: #FFFFCC\">zorgregeling</span> overeengekomen, waarbij de <span style=\"background-color: #FFFFCC\">kinderen</span> de ene week twee dagen bij de man, twee dagen bij de vrouw en drie dagen bij de man zijn en de volgende week twee dagen bij de vrouw, twee dagen bij de man en drie dagen bij de vrouw zijn. </p>
    <h4 class=para-title>
      <br><small>4</small>Het verzoek</h4>
    <br><small>4.1.</small>
      <p class=para>Bij de bestreden beschikking is op verzoek van de vrouw, de vrouw vervangende toestemming verleend om met  <span style=\"background-color: #FFFFCC\">kind</span> A  en  <span style=\"background-color: #FFFFCC\">kind</span> B  te <span style=\"background-color: #FFF0DD\">verhuizen</span> naar Spanje . Daarnaast is een zorg- en vakantieregeling vastgesteld tussen de man en de <span style=\"background-color: #FFFFCC\">kinderen</span>. De bestreden beschikking is uitvoerbaar bij voorraad verklaard.</p>
      <br><small>4.2.</small>
      <p class=para>De man verzoekt voor de duur van het geding in hoger beroep de werking van de bestreden beschikking te schorsen voor wat betreft de verleende vervangende toestemming aan de vrouw om met de <span style=\"background-color: #FFFFCC\">kinderen</span> naar Spanje te <span style=\"background-color: #FFF0DD\">verhuizen</span> alsmede voor wat betreft de vastgestelde zorg- en vakantieregeling. </p>
      <br><small>4.3.</small>
      <p class=para>De vrouw heeft daartegen verweer gevoerd. </p>
      <h4 class=para-title>
      <br><small>5</small>De motivering van de beslissing</h4>
    <br><small>5.1.</small>
      <p class=para>Aan de orde is het verzoek van de man <span style=\"background-color: #FFEBEB\">schorsing</span> te bevelen van de uitvoerbaarheid bij voorraad van de bestreden beschikking.</p>
      <br><small>5.2.</small>
      <p class=para>De man stelt - samengevat - het volgende ter onderbouwing van zijn <span style=\"background-color: #FFEBEB\">schorsingsverzoek</span>. De rechtbank heeft ten onrechte de beslissing uitvoerbaar bij voorraad verklaard. De <span style=\"background-color: #FFFFCC\">kinderen</span> zijn het meest gebaat om in de voor hen <span style=\"background-color: #FFF0DD\">vertrouwde</span> <span style=\"background-color: #FFF0DD\">omgeving</span> in  plaats 1  op te groeien. Door <span style=\"background-color: #FFF0DD\">verhuizing</span> zal de intensieve <span style=\"background-color: #FFFFCC\">zorgregeling</span>, zoals de man die nu met de <span style=\"background-color: #FFFFCC\">kinderen</span> heeft, worden doorbroken. De gevolgen van <span style=\"background-color: #FFF0DD\">verhuizing</span> zijn voor de <span style=\"background-color: #FFFFCC\">kinderen</span> ingrijpend en onomkeerbaar. Daarbij is de mening van de <span style=\"background-color: #FFFFCC\">kinderen</span> van groot belang. De mening van de <span style=\"background-color: #FFFFCC\">kinderen</span> is niet meegenomen in het oordeel. In <span style=\"background-color: #FFFFCC\">kinderontvoeringszaken</span> is het zo dat <span style=\"background-color: #FFFFCC\">kinderen</span> al vanaf 6 jaar worden gehoord. De <span style=\"background-color: #FFFFCC\">kinderen</span> zijn gebaat bij rust en regelmaat in die zin dat zij gedurende de gerechtelijke procedures hun <span style=\"background-color: #FFF0DD\">vertrouwde</span> leven in  plaats 1  kunnen voortzetten. Volgens de man is er sprake van een juridische misslag. De rechtbank is bij de motivering van de uitvoerbaarheid bij voorraad verklaring buiten de rechtsstrijd getreden door alvast een voorschot te nemen op een eventueel hoger beroep. Nergens blijkt uit waarom de <span style=\"background-color: #FFFFCC\">kinderen</span> op een nieuwe school in een nieuwe woonplaats zouden moeten kunnen beginnen. Het belang van de <span style=\"background-color: #FFFFCC\">kinderen</span> verzet zich tegen een <span style=\"background-color: #FFF0DD\">verhuizing</span> naar Spanje . <span style=\"background-color: #FFF0DD\">Verhuizing</span> zal betekenen dat het contact tussen de man en de <span style=\"background-color: #FFFFCC\">kinderen</span> drastisch wordt beperkt. Ter zitting in hoger beroep heeft de man aangevoerd dat de vrouw nu al de contactmomenten met de <span style=\"background-color: #FFFFCC\">kinderen</span> <span style=\"background-color: #FFEBEB\">belemmert</span>. De <span style=\"background-color: #FFFFCC\">kinderen</span> hebben in het kader van de vakantieregeling in augustus 2019 vier weken bij de man doorgebracht. Na terugkeer van de <span style=\"background-color: #FFFFCC\">kinderen</span> <span style=\"background-color: #FFEBEB\">belemmerde</span> de vrouw de belcontacten tussen de man en de <span style=\"background-color: #FFFFCC\">kinderen</span>. Ook de toezegging van de vrouw de kosten van de internationale zorgreling op zich te nemen is zij niet nagekomen. De man heeft op eigen kosten tickets voor hem en de <span style=\"background-color: #FFFFCC\">kinderen</span> moeten aanschaffen voor de vakantie bij hem in augustus 2019. Het is in het belang van de <span style=\"background-color: #FFFFCC\">kinderen</span> dat het aantal <span style=\"background-color: #FFF0DD\">verhuizingen</span> en wisselingen van de school zoveel mogelijk worden beperkt. Onnodige <span style=\"background-color: #FFF0DD\">verhuizingen</span> en wisselingen van school zijn schadelijk voor de <span style=\"background-color: #FFFFCC\">kinderen</span>. In afwachting van de hoofdzaak in hoger beroep dienen de <span style=\"background-color: #FFFFCC\">kinderen</span> dan ook in de voor hen <span style=\"background-color: #FFF0DD\">vertrouwde</span> <span style=\"background-color: #FFF0DD\">omgeving</span> in  plaats 1  te blijven en daar naar school te gaan. De <span style=\"background-color: #FFEBEB\">psychische</span> noodzaak van de vrouw om naar Spanje te <span style=\"background-color: #FFF0DD\">verhuizen</span> is volgens de man niet (langer) aanwezig. </p>
      <br><small>5.3.</small>
      <p class=para>De vrouw heeft aangevoerd dat de <span style=\"background-color: #FFFFCC\">kinderen</span> vijf en zeven jaar oud zijn. Van een wettelijke en/of verdragsrechtelijke verplichting de <span style=\"background-color: #FFFFCC\">kinderen</span> te horen is geen sprake. Alleen al daarom is er  geen sprake van een juridische misslag. Daarbij komt dat de belangen van de <span style=\"background-color: #FFFFCC\">kinderen</span> door de rechter in eerste aanleg zorgvuldig zijn gewogen. Het is in het belang van de <span style=\"background-color: #FFFFCC\">kinderen</span> dat zij in het begin van het schooljaar in Spanje kunnen instromen en dat zij voor die tijd kunnen wennen aan hun nieuwe situatie in  woonplaats 2  . Het belang van de <span style=\"background-color: #FFFFCC\">kinderen</span> dient te prevaleren boven het vermeende procesbelang van de man. Ter zitting in hoger beroep heeft de vrouw aangevoerd dat er rust en duidelijkheid voor de <span style=\"background-color: #FFFFCC\">kinderen</span> dient te komen. De man heeft na de uitspraak getracht de <span style=\"background-color: #FFFFCC\">kinderen</span> negatief te beïnvloeden. Niet alleen heeft hij bij herhaling de nadelen van de <span style=\"background-color: #FFF0DD\">verhuizing</span> naar  woonplaats 2  uitgesproken naar de <span style=\"background-color: #FFFFCC\">kinderen</span> toe, maar ook heeft hij het contact tussen de <span style=\"background-color: #FFFFCC\">kinderen</span> en de vrouw <span style=\"background-color: #FFEBEB\">belemmerd</span>, hetgeen uiterst belastend voor de <span style=\"background-color: #FFFFCC\">kinderen</span> is. De <span style=\"background-color: #FFFFCC\">kinderen</span> worden door de opstelling van de man in een <span style=\"background-color: #FFEBEB\">loyaliteitsconflict</span> gebracht. Indien het verzoek van de man wordt toegewezen is de vrouw genoodzaakt haar nieuwe baan in Spanje op te geven om terug te <span style=\"background-color: #FFF0DD\">verhuizen</span> naar  plaats 1  . De <span style=\"background-color: #FFFFCC\">kinderen</span> zullen dan opnieuw moeten omschakelen en een periode van onzekerheid tegemoet zien.</p>
      <br><small>5.4.</small>
      <p class=para>De raad heeft ter zitting in hoger beroep verklaard dat er sprake is van een zorgelijke situatie. Partijen zitten niet op een lijn en er zijn <span style=\"background-color: #FFEBEB\">signalen</span> dat de <span style=\"background-color: #FFFFCC\">kinderen</span> door de opstelling en handelwijze van de <span style=\"background-color: #FFFFCC\">ouders</span> in een <span style=\"background-color: #FFEBEB\">loyaliteitsconflict</span> dreigen te raken. Sinds de zomer verloopt de contactregeling niet goed. Het is in het belang van de <span style=\"background-color: #FFFFCC\">kinderen</span> dat er zo spoedig duidelijkheid komt. Zonder de <span style=\"background-color: #FFFFCC\">ouders</span> gesproken te hebben en een beeld van het gezin te hebben is het lastig voor <span style=\"background-color: #FFEBEB\">de raad</span> om het hof van advies te dienen. </p>
      <br><small>5.5.</small>
      <div class=parablock>
        <p class=para>Het hof overweegt als volgt.</p>
        <p class=para>Hoger beroep schorst de werking van een beschikking, tenzij deze beschikking uitvoerbaar bij voorraad is verklaard. Op grond van artikel 360 lid 2, tweede volzin, Wetboek van Burgerlijke Rechtsvordering (Rv) kan de hogere rechter, indien hoger beroep is ingesteld tegen een beschikking die uitvoerbaar bij voorraad is verklaard, alsnog de werking schorsen.</p>
        <p class=para>Volgens vaste jurisprudentie kan de <span style=\"background-color: #FFEBEB\">schorsing</span> van de werking van de bestreden beschikking worden bevolen indien tenuitvoerlegging <span style=\"background-color: #FFEBEB\">misbruik</span> van executiebevoegdheid oplevert. Van een dergelijk <span style=\"background-color: #FFEBEB\">misbruik</span> is sprake indien de executant (hier: de vrouw), mede gelet op de belangen van de geëxecuteerde (hier: de man), en, nu het hier een zaak van <span style=\"background-color: #FFFFCC\">minderjarigen</span> betreft, de belangen van de <span style=\"background-color: #FFFFCC\">kinderen</span>, geen in redelijkheid te respecteren belang heeft bij de gebruikmaking van de bevoegdheid om in afwachting van de uitspraak in hoger beroep tot tenuitvoerlegging over te gaan. Hiervan kan sprake zijn indien de bestreden beschikking klaarblijkelijk op een juridische of feitelijke misslag berust, of indien er klaarblijkelijk aan de zijde van de geëxecuteerde of de <span style=\"background-color: #FFFFCC\">kinderen</span> een noodtoestand ontstaat op grond van na de bestreden beschikking voorgevallen of aan het licht gekomen feiten. Bij de beoordeling van het <span style=\"background-color: #FFEBEB\">schorsingsverzoek</span> behoort de kans van slagen van het hoger beroep in de regel buiten beschouwing te blijven (HR 22 april 1983, NJ 1983/145).</p>
      </div>
      <br><small>5.6.</small>
      <div class=parablock>
        <p class=para>Het hof is van oordeel dat geen sprake is van een juridische of feitelijke misslag. Het stond de rechter in eerste aanleg vrij de <span style=\"background-color: #FFFFCC\">kinderen</span>, die 7 en 5 jaar oud zijn, niet te horen, gelet op het bepaalde in artikel 809, lid 1, tweede volzin, Rv. Nu het hier geen <span style=\"background-color: #FFFFCC\">kinderontvoeringszaak</span> betreft (de vrouw had immers het recht om naar Spanje te vertrekken hangende het hoger beroep), gaat de vergelijking met die procedure niet op. Ook stond het de rechtbank vrij om de bestreden beschikking (gemotiveerd) uitvoerbaar bij voorraad te verklaren aangezien, gelet op het bepaalde in artikel 288 Rv, de rechter dit op verzoek maar ook ambtshalve kan doen.</p>
        <p class=para>Daarentegen acht het hof de belangen van de vrouw bij tenuitvoerlegging van de bestreden beschikking, afgewogen tegen de belangen van de <span style=\"background-color: #FFFFCC\">kinderen</span>, van ondergeschikt belang. Uit de overgelegde stukken en het verhandelde ter zitting in hoger beroep is onder meer het volgende gebleken. Na de bestreden beschikking is de vrouw medio juni 2019 naar Spanje vertrokken om daar aan te vangen met haar nieuwe baan. Partijen waren het erover eens dat de <span style=\"background-color: #FFFFCC\">kinderen</span> hun schooljaar in Nederland dienden af te maken. De <span style=\"background-color: #FFFFCC\">kinderen</span> zijn vervolgens na de start van de zomervakantie op 12 juli 2019 naar de vrouw in Spanje gegaan. Conform de bij de bestreden beschikking vastgestelde <span style=\"background-color: #FFFFCC\">zorgregeling</span> hebben de <span style=\"background-color: #FFFFCC\">kinderen</span> in augustus vier weken bij de man verbleven en zijn zij op 31 augustus 2019 met de vrouw teruggekeerd naar Spanje . De laatste week van de vier weken vakantie bij de man zijn de <span style=\"background-color: #FFFFCC\">kinderen</span> naar de ‘oude’ school te  plaats 1  geweest, waar de <span style=\"background-color: #FFFFCC\">kinderen</span> nog steeds ingeschreven staan. Gebleken is dat beide partijen na de bestreden beschikking elkaar over en weer verwijten dat de ander het contact tussen de <span style=\"background-color: #FFFFCC\">kinderen</span> en de andere <span style=\"background-color: #FFFFCC\">ouder</span> <span style=\"background-color: #FFEBEB\">belemmert</span> en niet handelt in het belang van de <span style=\"background-color: #FFFFCC\">kinderen</span>. Zo verwijt de vrouw de man dat hij de <span style=\"background-color: #FFFFCC\">kinderen</span> belast met negatieve uitlatingen omtrent de <span style=\"background-color: #FFF0DD\">verhuizing</span>, dat hij probeert de <span style=\"background-color: #FFFFCC\">kinderen</span> te beïnvloeden en dat hij de vrouw <span style=\"background-color: #FFEBEB\">diskwalificeert</span> als <span style=\"background-color: #FFFFCC\">moeder</span>, hetgeen volgens de vrouw onder meer blijkt uit de door de man in het geding gebrachte getuigenverklaringen van au pairs. Ook is de overdracht van de <span style=\"background-color: #FFFFCC\">kinderen</span> op zaterdag 31 augustus 2019 <span style=\"background-color: #FFEBEB\">spanningsvol</span> verlopen omdat de vrouw de <span style=\"background-color: #FFFFCC\">kinderen</span> pas kort voor de vlucht naar Spanje mocht komen halen van de man. De man verwijt de vrouw dat zij niet in het belang van de <span style=\"background-color: #FFFFCC\">kinderen</span> handelt en haar eigen belang om zich in Spanje te vestigen voorop stelt. Daarbij verloopt de bij de bestreden beschikking vastgestelde <span style=\"background-color: #FFFFCC\">zorgregeling</span> volgens de man nu al moeizaam door toedoen van de vrouw. Na het vertrek van de <span style=\"background-color: #FFFFCC\">kinderen</span> op 31 augustus 2019 naar Spanje heeft de man drie keer telefonisch contact met de <span style=\"background-color: #FFFFCC\">kinderen</span> gehad, welk contact stroef verliep doordat de verbinding werd verbroken of het gesprek werd beëindigd. Verder heeft de vrouw de kosten van de <span style=\"background-color: #FFFFCC\">zorgregeling</span> die zij op zich zou nemen niet betaald en heeft de man zelf de kosten van de retourtickets voor de vakantie in augustus 2019 voor zijn rekening moeten nemen. </p>
        <p class=para>Gelet op het voorgaande is het hof van oordeel dat de discussies tussen partijen over de uitvoering van de bij de bestreden beschikking vastgestelde zorg- en vakantieregeling en de problemen bij de uitvoering van de regeling nieuwe feiten zijn, waardoor klaarblijkelijk aan de zijde van de <span style=\"background-color: #FFFFCC\">kinderen</span> een noodtoestand ontstaat. De <span style=\"background-color: #FFFFCC\">kinderen</span> dreigen immers door de huidige opstelling van partijen in een <span style=\"background-color: #FFEBEB\">ernstig</span> <span style=\"background-color: #FFEBEB\">loyaliteitsconflict</span> te raken hetgeen schadelijk is voor de beide <span style=\"background-color: #FFFFCC\">kinderen</span>. Blijkens hetgeen partijen hebben aangevoerd zijn de <span style=\"background-color: #FFFFCC\">ouders</span> niet in staat de <span style=\"background-color: #FFFFCC\">kinderen</span> buiten hun strijd te laten en worden de <span style=\"background-color: #FFFFCC\">kinderen</span> geconfronteerd met de onenigheid tussen partijen over (onder andere) de uitvoering van de bestreden beschikking. Dit alles is des te belastender indien de <span style=\"background-color: #FFFFCC\">kinderen</span> geconfronteerd worden met een nieuwe <span style=\"background-color: #FFF0DD\">omgeving</span>, nieuwe school en een andere taal. Daarbij neemt het hof in aanmerking dat ten tijde van de zitting in hoger beroep de school in Spanje nog niet is aangevangen vanwege de zomervakantie in Spanje en de <span style=\"background-color: #FFFFCC\">kinderen</span> tot aanvang van de school op 12 september 2019 bij de vrouw in het vakantieverblijf van de familie verblijven, zodat het gewone leven in Spanje nog geen aanvang heeft genomen en zij in Nederland al een week naar school zijn geweest. De <span style=\"background-color: #FFFFCC\">kinderen</span> kunnen bij terugkeer in Nederland dan ook gemakkelijk hun bekende leven hervatten. Vanaf dat moment kan, hangende de procedure in hoger beroep, de tussen partijen geldende oude <span style=\"background-color: #FFFFCC\">omgangsregeling</span> worden hervat, nu de vrouw heeft aangegeven dat indien het hof de werking van de bestreden beschikking zal schorsen zij met de <span style=\"background-color: #FFFFCC\">kinderen</span> zal terugkeren naar haar huis in  plaats 1  . Indien het hof in de hoofdzaak beslist in het voordeel van de vrouw, kunnen de <span style=\"background-color: #FFFFCC\">kinderen</span> op een ander moment instromen op de school in Spanje . Het hof ziet in dat het niet in het belang van de vrouw is indien, zoals zij stelt, zij haar baan in Spanje zal verliezen indien zij moet terugkeren naar Nederland, maar door welbewust met de <span style=\"background-color: #FFFFCC\">kinderen</span> te vertrekken hangende de procedure in hoger beroep komt dit naar het oordeel van het hof voor haar rekening en risico en weegt haar belang niet op tegen de hiervoor omschreven belangen van de <span style=\"background-color: #FFFFCC\">kinderen</span> bij (voorlopige) voortduring van de hun bekende leefsituatie. Gelet op het voorgaande acht het hof <span style=\"background-color: #FFEBEB\">schorsing</span> van de werking van de bestreden beschikking geboden. </p>
      </div>
      <br><small>5.7.</small>
      <p class=para>Dit leidt tot de volgende beslissing.</p>
      <h4 class=para-title>
      <br><small>6</small>De beslissing</h4>
    <div class=parablock>
      <p class=para>Het hof:</p>
    </div>
    <div class=parablock>
      <p class=para>wijst het verzoek van de man toe;</p>
    </div>
    <div class=parablock>
      <p class=para>schorst de werking van de beschikking van de rechtbank  Amsterdam van 17 april 2019 voor zover deze ziet op de verleende vervangende toestemming aan de vrouw om met de <span style=\"background-color: #FFFFCC\">kinderen</span> naar Spanje te <span style=\"background-color: #FFF0DD\">verhuizen</span> en de vastgestelde zorg- en vakantieregeling.</p>
    </div>
    <div class=parablock>
      <p class=para>Deze beschikking is gegeven door mr. J. Jonkers, mr. C.M.J. Peters en mr. W.K. van Duren,  bijgestaan door mr. I. Rijs als griffier, en is op 10 september 2019 in het openbaar uitgesproken.</p>
    </div>
    <nav class=references><a style="color: #008000; text-decoration: underline; font-weight: bold; " href=http://deeplink.rechtspraak.nl/uitspraak?id=ECLI:NL:GHAMS:2019:3371 target=_blank>Bron: Rechtspraak.nl ECLI:NL:GHAMS:2019:3371</a></nav></article>