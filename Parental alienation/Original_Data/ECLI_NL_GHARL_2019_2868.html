<article class=article><dl class=ecli_info>
<h3><strong>Inhoudsindicatie</strong></h3>
      <span style=\"background-color: #FFEBEB\">Gezamenlijk gezag</span>? Na 3 mislukte <span style=\"background-color: #FFEBEB\">hulpverleningstrajecten</span>, <span style=\"background-color: #FFEBEB\">onderzoek</span> raad naar de vraag over het <span style=\"background-color: #FFEBEB\">gezag</span>. Indien nodig uitbreiding naar <span style=\"background-color: #FFEBEB\">beschermingsonderzoek</span> mogelijk.
    <dt>Instantie</dt>
<dd>Gerechtshof Arnhem-Leeuwarden</dd>
<dt>Uitspraakdatum</dt>
<dd>2019-03-28</dd>
<dt>Publicatiedatum</dt>
<dd>2019-04-03</dd>
<dt>Zaaknummer</dt>
<dd>200.245.395/01</dd>
<dt>Procedure</dt>
<dd>Tussenbeschikking</dd>
<dt>Rechtsgebied</dt>
<dd>Civiel recht; Personen- en familierecht</dd>
<dt>Vindplaatsen</dt>
<dd>Rechtspraak.nl</dd>
</dl>
<h3><strong>Uitspraak</strong></h3>
  
    GERECHTSHOF ARNHEM-LEEUWARDEN
    <div class=parablock>
      <p class=para>locatie Leeuwarden </p>
    </div>
    <div class=parablock>
      <p class=para>afdeling civiel recht</p>
    </div>
    <div class=parablock>
      <p class=para>zaaknummer gerechtshof 200.245.395/01</p>
      <p class=para>(zaaknummer rechtbank Noord-Nederland C/17/144928 / FA RK 15-1815)</p>
    </div>
    <div class=parablock>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>beschikking van 28 maart 2019</strong></p>
    </div>
    <div class=parablock>
      <p class=para>inzake</p>
    </div>
    <div class=parablock>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>
           verzoekster 
        ,</strong></p>
      <p class=para>wonende te  A  ,<?linebreak ?>verzoekster in hoger beroep,</p>
      <p class=para>verder te noemen: de <span style=\"background-color: #FFFFCC\">moeder</span>,</p>
      <p class=para>advocaat: mr. K.S. Lindeman te Leek,</p>
    </div>
    <div class=parablock>
      <p class=para>en</p>
    </div>
    <div class=parablock>
      <p class=para>
        <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=bold>
           verweerder 
        ,</strong></p>
      <p class=para>wonende te  B  ,</p>
      <p class=para>verweerder in hoger beroep,</p>
      <p class=para>verder te noemen: de <span style=\"background-color: #FFFFCC\">vader</span>,</p>
      <p class=para>advocaat: mr. S. Duurland te Amsterdam.</p>
    </div>
    <h4 class=para-title>
      <br><small>1</small>
      1.	Het geding in eerste aanleg</h4>
    <div class=parablock>
      <p class=para>Het hof verwijst voor het geding in eerste aanleg naar de beschikkingen van de rechtbank Noord-Nederland, locatie Leeuwarden, van 17 februari 2016, 19 oktober 2016 en 6 juni 2018, uitgesproken onder voormeld zaaknummer.</p>
    </div>
    <h4 class=para-title>
      <br><small>2</small>Het geding in hoger beroep</h4>
    <br><small>2.1</small>
      <p class=para>Het verloop van de procedure blijkt uit:</p>
      <p class=para>- het beroepschrift met productie(s) van de <span style=\"background-color: #FFFFCC\">moeder</span>, ingekomen op 4 september 2018;</p>
      <p class=para>- het verweerschrift;</p>
      <p class=para>- een brief van mr. Lindeman van 18 september 2018 met productie(s);</p>
      <p class=para>- een brief van mr. Lindeman van 23 oktober 2018 met productie(s);</p>
      <p class=para>- een brief van mr. Lindeman van 21 januari 2019 met productie(s);</p>
      <p class=para>- een journaalbericht van mr. Lindeman van 13 februari 2019 met productie(s); </p>
      <p class=para>- een brief van mr. Lindeman van 18 februari 2019 met productie(s);</p>
      <p class=para>- een journaalbericht van mr. Duurland van 27 februari 2019 met productie(s).</p>
      <br><small>2.2</small>
      <p class=para>De mondelinge behandeling heeft op 1 maart 2019 plaatsgevonden. De <span style=\"background-color: #FFFFCC\">moeder</span> en de <span style=\"background-color: #FFFFCC\">vader</span> zijn in persoon verschenen, bijgestaan door hun advocaten. Mr. Lindeman heeft het woord mede gevoerd aan de hand van een door haar overgelegde pleitnota.</p>
      <h4 class=para-title>
      <br><small>3</small>De feiten</h4>
    <br><small>3.1</small>
      <p class=para>De <span style=\"background-color: #FFFFCC\">moeder</span> en de <span style=\"background-color: #FFFFCC\">vader</span> (hierna: de <span style=\"background-color: #FFFFCC\">ouders</span>) hebben tot de tweede helft van 2014 een affectieve relatie gehad en met elkaar samengewoond in  B  . Uit deze relatie is  in  2013 geboren  de minderjarige1  (hierna  de minderjarige1  ). De <span style=\"background-color: #FFFFCC\">vader</span> heeft  de minderjarige1  erkend.  de minderjarige1  woont bij de <span style=\"background-color: #FFFFCC\">moeder</span>. </p>
      <br><small>3.2</small>
      <p class=para>De <span style=\"background-color: #FFFFCC\">moeder</span> heeft nog een dochter uit een eerdere relatie,  de minderjarige2  , geboren  in  2008, die bij de <span style=\"background-color: #FFFFCC\">moeder</span> en  de minderjarige1  woont. De <span style=\"background-color: #FFFFCC\">vader</span> heeft uit een eerdere relatie een dochter,  C  , geboren  in  2006 en een zoon,  D  , geboren  in  2008. De <span style=\"background-color: #FFFFCC\">vader</span> heeft op dit moment geen contact met deze twee <span style=\"background-color: #FFFFCC\">kinderen</span>.</p>
      <br><small>3.3</small>
      <p class=para>Na het verbreken van de relatie is de <span style=\"background-color: #FFFFCC\">moeder</span> met  de minderjarige1  en  de minderjarige2  in  A  gaan wonen. De <span style=\"background-color: #FFFFCC\">ouders</span> hebben vervolgens in onderling overleg afspraken gemaakt over een <span style=\"background-color: #FFFFCC\">omgangsregeling</span> op grond waarvan  de minderjarige1  vanaf begin 2015 eenmaal per veertien dagen van zaterdag 10.00 uur tot zondag eind van de middag bij de <span style=\"background-color: #FFFFCC\">vader</span> verbleef, alsook een aantal dagen in de zomervakantie. In september 2015 heeft de <span style=\"background-color: #FFFFCC\">moeder</span> deze regeling beperkt tot een zaterdag per veertien dagen van 10.00 uur tot 17.00 uur.</p>
      <br><small>3.4</small>
      <p class=para>De <span style=\"background-color: #FFFFCC\">vader</span> heeft op 27 oktober 2015 een verzoek ingediend bij de rechtbank Noord-Nederland, locatie Leeuwarden (hierna: de rechtbank) en - kort gezegd - verzocht te bepalen dat hij samen met de <span style=\"background-color: #FFFFCC\">moeder</span> wordt belast met het <span style=\"background-color: #FFEBEB\">ouderlijk gezag</span> over  de minderjarige1  en om een <span style=\"background-color: #FFFFCC\">zorgregeling</span> vast te stellen. </p>
      <br><small>3.5</small>
      <p class=para>Bij tussenbeschikking van 17 februari 2016 heeft de rechtbank de zaak aangehouden en de <span style=\"background-color: #FFFFCC\">ouders</span> verwezen naar een traject bij het  E  (hierna:  E  ). Dit traject is niet van de grond gekomen. </p>
      <br><small>3.6</small>
      <p class=para>Bij tussenbeschikking van 19 oktober 2016 is de zaak opnieuw aangehouden en zijn partijen verwezen naar een mediationtraject. Dit traject heeft niet tot afspraken over de <span style=\"background-color: #FFFFCC\">omgang</span> geleid.</p>
      <br><small>3.7</small>
      <p class=para>In september 2017 heeft de <span style=\"background-color: #FFFFCC\">moeder</span> de <span style=\"background-color: #FFFFCC\">omgang</span> tussen  de minderjarige1  en de <span style=\"background-color: #FFFFCC\">vader</span> stopgezet.</p>
      <br><small>3.8</small>
      <p class=para>Bij de bestreden beschikking heeft de rechtbank - uitvoerbaar bij voorraad - bepaald dat voortaan aan de <span style=\"background-color: #FFFFCC\">vader</span> en de <span style=\"background-color: #FFFFCC\">moeder</span> gezamenlijk het <span style=\"background-color: #FFEBEB\">gezag</span> over  de minderjarige1  zal toekomen. Verder heeft de rechtbank de <span style=\"background-color: #FFFFCC\">ouders</span> opnieuw verwezen naar het  E  en de zaak wat betreft de <span style=\"background-color: #FFFFCC\">zorgregeling</span> aangehouden in afwachting van het verloop van het traject bij het  E  .</p>
      <br><small>3.9</small>
      <p class=para>Uit de afsluitbrief van het  E  , gedateerd 6 december 2019 (het hof begrijpt: 2018), blijkt dat het  E  besloten heeft de <span style=\"background-color: #FFEBEB\">hulpverlening</span> vanuit het  E  af te sluiten omdat er geen overeenstemming tussen de <span style=\"background-color: #FFFFCC\">ouders</span> kan worden bereikt over de invulling van het traject bij het  E  en (daarmee ook) over de opbouw van de <span style=\"background-color: #FFFFCC\">omgang</span> tussen  de minderjarige1  en de <span style=\"background-color: #FFFFCC\">vader</span>.</p>
      <h4 class=para-title>
      <br><small>4</small>De omvang van het geschil</h4>
    <br><small>4.1</small>
      <p class=para>Tussen partijen is in geschil het <span style=\"background-color: #FFEBEB\">gezag</span> over  de minderjarige1  . </p>
      <br><small>4.2</small>
      <p class=para>De <span style=\"background-color: #FFFFCC\">moeder</span> is met vijf grieven in hoger beroep gekomen van de beschikking van 6 juni 2018. Deze grieven beogen het geschil in hoger beroep in volle omvang aan de orde te stellen. De <span style=\"background-color: #FFFFCC\">moeder</span> verzoekt de bestreden beschikking te vernietigen wat betreft de beslissing over het <span style=\"background-color: #FFEBEB\">gezag</span> en alsnog te bepalen dat het verzoek van de <span style=\"background-color: #FFFFCC\">vader</span> om mede belast te worden met het <span style=\"background-color: #FFEBEB\">gezag</span> wordt afgewezen, althans hem wordt ontzegd.</p>
      <br><small>4.3</small>
      <p class=para>De <span style=\"background-color: #FFFFCC\">vader</span> voert verweer en hij verzoekt de <span style=\"background-color: #FFFFCC\">moeder</span> niet-ontvankelijk te verklaren in haar beroep, althans haar grieven ongegrond te verklaren en de bestreden beschikking te bekrachtigen, kosten rechtens.</p>
      <br><small>4.4</small>
      <p class=para>Het hof zal de grieven gezamenlijk beoordelen. </p>
      <h4 class=para-title>
      <br><small>5</small>De motivering van de beslissing</h4>
    <br><small>5.1</small>
      <div class=parablock>
        <p class=para>Ingevolge artikel 1:253c lid 1 van het Burgerlijk Wetboek (verder: BW) kan de tot het <span style=\"background-color: #FFEBEB\">gezag</span> bevoegde <span style=\"background-color: #FFFFCC\">vader</span>, die nimmer het <span style=\"background-color: #FFEBEB\">gezag gezamenlijk</span> met de <span style=\"background-color: #FFFFCC\">moeder</span> heeft uitgeoefend, de rechter verzoeken de <span style=\"background-color: #FFFFCC\">ouders</span> met het <span style=\"background-color: #FFEBEB\">gezamenlijk gezag</span> over het <span style=\"background-color: #FFFFCC\">kind</span> te belasten. Het tweede lid van dit artikel bepaalt dat indien het verzoek ertoe strekt de <span style=\"background-color: #FFFFCC\">ouders</span> met het <span style=\"background-color: #FFEBEB\">gezamenlijk gezag</span> te belasten en de andere <span style=\"background-color: #FFFFCC\">ouder</span> met <span style=\"background-color: #FFEBEB\">gezamenlijk gezag</span> niet instemt, het verzoek slechts wordt afgewezen indien </p>
        <p class=para>a. er een onaanvaardbaar risico is dat het <span style=\"background-color: #FFFFCC\">kind</span> klem of verloren zal raken tussen de <span style=\"background-color: #FFFFCC\">ouders</span> en niet te verwachten is dat hierin binnen afzienbare tijd voldoende verbetering zal komen of <?linebreak ?>b. afwijzing anderszins in het belang van het <span style=\"background-color: #FFFFCC\">kind</span> noodzakelijk is.</p>
      </div>
      <br><small>5.2</small>
      <p class=para>De <span style=\"background-color: #FFFFCC\">moeder</span> voert aan dat de verhouding tussen de <span style=\"background-color: #FFFFCC\">ouders</span> gespannen is, dat zij elkaar <span style=\"background-color: #FFEBEB\">wantrouwen</span> en dat zij niet in staat zijn om met elkaar te <span style=\"background-color: #FFEBEB\">communiceren</span>, laat staan afspraken te maken over de uitoefening van het <span style=\"background-color: #FFEBEB\">gezag</span>. De <span style=\"background-color: #FFFFCC\">moeder</span> verwijst daarbij naar het recent mislukken van het  E  -traject. Volgens haar wilde de <span style=\"background-color: #FFFFCC\">vader</span> daar alleen maar concrete afspraken maken over de <span style=\"background-color: #FFFFCC\">omgang</span> en niet werken aan het herstel van vertrouwen en de <span style=\"background-color: #FFEBEB\">communicatie</span> tussen de <span style=\"background-color: #FFFFCC\">ouders</span>. Daarmee is nu een derde traject mislukt om tot een betere <span style=\"background-color: #FFEBEB\">communicatie</span> te komen en moet geconcludeerd worden dat de <span style=\"background-color: #FFFFCC\">ouders</span> niet in staat zijn om tenminste afspraken te maken over situaties die zich rond  de minderjarige1  voor kunnen doen, zodanig dat  de minderjarige1  niet klem en verloren raakt tussen de <span style=\"background-color: #FFFFCC\">ouders</span>. De <span style=\"background-color: #FFFFCC\">moeder</span> wijst er in dat verband op dat het al meermalen is voorgekomen dat de <span style=\"background-color: #FFFFCC\">vader</span> weigert om toestemming te geven voor <span style=\"background-color: #FFEBEB\">hulpverlening</span> aan  de minderjarige1  .</p>
      <br><small>5.3</small>
      <p class=para>De <span style=\"background-color: #FFFFCC\">vader</span> stelt voorop dat <span style=\"background-color: #FFEBEB\">gezamenlijk gezag</span> uitgangspunt dient te zijn. Vanaf de bestreden beschikking is sprake van <span style=\"background-color: #FFEBEB\">gezamenlijk gezag</span> en dit heeft niet tot problemen geleid. De <span style=\"background-color: #FFFFCC\">vader</span> <span style=\"background-color: #FFEBEB\">belemmert</span> de <span style=\"background-color: #FFFFCC\">moeder</span> niet in haar taak als verzorgende <span style=\"background-color: #FFFFCC\">ouder</span> en hij dwarsboomt ook de te nemen beslissingen over  de minderjarige1  niet. De <span style=\"background-color: #FFFFCC\">vader</span> is kritisch over de vraag of hulp voor  de minderjarige1  nodig is en daarom vraagt hij eerst wat er aan de hand is en wat de bedoeling is voordat hij toestemming voor het inschakelen van hulp geeft. Het is juist dat de <span style=\"background-color: #FFEBEB\">communicatie</span> tussen de <span style=\"background-color: #FFFFCC\">ouders</span> moeizaam verloopt maar volgens de <span style=\"background-color: #FFFFCC\">vader</span> heeft  de minderjarige1  hier geen last van. Doordat de <span style=\"background-color: #FFFFCC\">vader</span> nu <span style=\"background-color: #FFEBEB\">gezag</span> heeft krijgt hij bijvoorbeeld informatie van de school van  de minderjarige1  , die hij anders niet zou krijgen. Als het <span style=\"background-color: #FFEBEB\">gezag</span> weer alleen bij de <span style=\"background-color: #FFFFCC\">moeder</span> komt te liggen, bestaat het risico dat de <span style=\"background-color: #FFFFCC\">vader</span> buiten spel komt te staan, zoals de rechtbank ook heeft overwogen. </p>
      <br><small>5.4</small>
      <p class=para>Uit de stukken en het verhandelde ter zitting is het hof gebleken dat de verstandhouding tussen de <span style=\"background-color: #FFFFCC\">ouders</span> zeer slecht is. Daartoe gestarte <span style=\"background-color: #FFEBEB\">hulpverleningstrajecten</span> zijn ofwel niet van de grond gekomen, ofwel niet geslaagd. Het hof acht het daarbij uiterst zorgelijk dat de <span style=\"background-color: #FFFFCC\">ouders</span> in het recent gestaakte  E  -traject zelfs niet in staat bleken te zijn om afspraken te maken over het verloop van het traject en de planning van de <span style=\"background-color: #FFEBEB\">begeleide</span> <span style=\"background-color: #FFFFCC\">omgangsmomenten</span>. Beide <span style=\"background-color: #FFFFCC\">ouders</span> lijken hun aandeel in de oorzaak van het mislukken van het traject niet te kunnen of willen zien en dit vooral bij de ander te zoeken. In zoverre lijkt het de <span style=\"background-color: #FFFFCC\">ouders</span>, door de slepende strijd die zij met elkaar voeren, te ontbreken aan zelfinzicht. Voor  de minderjarige1  leidde het voortijdig beëindigen van dit traject ertoe dat hij - na drie keer zijn <span style=\"background-color: #FFFFCC\">vader</span> onder <span style=\"background-color: #FFEBEB\">begeleiding</span> te hebben gezien - opnieuw geen contact meer heeft met de <span style=\"background-color: #FFFFCC\">vader</span>, hetgeen op zijn minst verwarrend voor hem moet zijn. Hoewel de vraag over de <span style=\"background-color: #FFFFCC\">omgang</span> tussen  de minderjarige1  en de <span style=\"background-color: #FFFFCC\">vader</span> niet aan het hof voorligt, kan het hof deze kwestie en het daartoe ingezette en inmiddels mislukte  E  -traject niet (geheel) los zien van de hier voorliggende vraag over het <span style=\"background-color: #FFEBEB\">gezag</span>. Het hof maakt zich, mede gezien deze recente <span style=\"background-color: #FFEBEB\">ontwikkelingen</span>, grote zorgen over  de minderjarige1  en acht zich op grond van de thans beschikbare informatie onvoldoende voorgelicht om een verantwoorde beslissing over het <span style=\"background-color: #FFEBEB\">gezag</span> te kunnen geven. Daarom zal het hof de behandeling van de zaak aanhouden en <span style=\"background-color: #FFEBEB\">de raad</span> voor de <span style=\"background-color: #FFEBEB\">kinderbescherming</span> (hierna: <span style=\"background-color: #FFEBEB\">de raad</span>) verzoeken een <span style=\"background-color: #FFEBEB\">onderzoek</span> in te stellen naar de vraag over het <span style=\"background-color: #FFEBEB\">gezag</span> over  de minderjarige1  . Indien en voor zover de rechtbank in de bodemzaak, vanwege het mislukken van het  E  -traject, eveneens een raadsonderzoek gelast, dan staat het <span style=\"background-color: #FFEBEB\">de raad</span> - wat betreft het hof - vrij deze beide <span style=\"background-color: #FFEBEB\">onderzoeken</span> te combineren. Het hof gaat er daarbij bovendien uitdrukkelijk van uit dat <span style=\"background-color: #FFEBEB\">de raad</span> haar <span style=\"background-color: #FFEBEB\">onderzoek</span> zal uitbreiden naar een <span style=\"background-color: #FFEBEB\">beschermingsonderzoek</span> indien daartoe aanleiding bestaat. Het hof zal <span style=\"background-color: #FFEBEB\">de raad</span> verzoeken om over het verloop van een en ander te rapporteren en zal de beslissing in afwachting van de rapportage van <span style=\"background-color: #FFEBEB\">de raad</span> aanhouden.</p>
      <h4 class=para-title>
      <br><small>6</small>De beslissing</h4>
    <div class=parablock>
      <p class=para>Het hof, alvorens verder te beslissen:</p>
    </div>
    <div class=parablock>
      <p class=para>verzoekt <span style=\"background-color: #FFEBEB\">de raad</span> een nader <span style=\"background-color: #FFEBEB\">onderzoek</span> in te (doen) stellen als hiervoor onder 5.4 omschreven en daaromtrent uiterlijk op <strong xmlns=http://www.rechtspraak.nl/schema/rechtspraak-1.0 xmlns:xsd=http://www.w3.org/2001/XMLSchema xmlns:xsi=http://www.w3.org/2001/XMLSchema-instance xmlns:xlink=http://www.w3.org/1999/xlink role=underline>1 augustus 2019</strong> te rapporteren;</p>
    </div>
    <div class=parablock>
      <p class=para>bepaalt dat partijen daarna in de gelegenheid zullen worden gesteld om op het rapport van <span style=\"background-color: #FFEBEB\">de raad</span> te reageren en dat de zaak daarna in beginsel op de stukken zal worden afgedaan, tenzij het hof na gemotiveerd verzoek van (één van) partijen alsnog een zitting gelast, dan wel het hof daartoe ambtshalve aanleiding ziet; </p>
    </div>
    <div class=parablock>
      <p class=para>houdt iedere verdere beslissing aan.</p>
    </div>
    <div class=parablock>
      <p class=para>Deze beschikking is gegeven door mr. E.B.E.M. Rikaart-Gerard, mr. I.M. Dölle en mr. G.J. Baken, bijgestaan door mr. J. Robben als griffier, en is op 28 maart 2019 uitgesproken in het openbaar in tegenwoordigheid van de griffier.</p>
    </div>
    <nav class=references><a style="color: #008000; text-decoration: underline; font-weight: bold; " href=http://deeplink.rechtspraak.nl/uitspraak?id=ECLI:NL:GHARL:2019:2868 target=_blank>Bron: Rechtspraak.nl ECLI:NL:GHARL:2019:2868</a></nav></article>